dvitīyaḥ prapāṭhakaḥ |
atha prathamā kaṇḍikā |

stomayoge 'gnir yunaktv ity etasya sthāne vāyur yunaktu sūryo yunaktv iti nānāsavanayoḥ || 2.1.1 ||
<2.2.1 uktaṃ etatsarvaṃ kuryāduttarayoḥ pavamānayoriti sarvasminvidhyante
prāpte pravarāstu nivarttantiti etadādi yannivarttate taduktaṃ sāmprataṃ
stomayogaviśeṣa ucyate stomayogamantre agniryunaktvityetasya padasya
sthāne vāyuryunaktu sūryo yunaktviti nānāsavanayorete pade syātāṃ nānā
pṛthagityarthaḥ vāyuryunaktu manaseti mādhyandine sūryoyunaktu vāceti
tṛtīyasavane || 1 ||>

vihāraṃ dhānañjapyo 'gnes tejasā bṛhaspatis tveti prātaḥsavana indriyasyendriyeṇa bṛhaspatis tveti mādhyandine sūryasyeti tṛtīyasavane || 2.1.2 ||

<2.1.2 asminneva stomayojane mantre yāḥ samastāstisro devatā āmnā-
tāstāsāmanusavanaṃ vikṛtāṃ kriyāṃ dhānañjapyo manyate taducyate, agne-
stejasā bṛhaspatistvā yunaktviti prātaḥsavane indrasyendriyeṇa bṛhaspatistvā
yunaktviti mādhyandine sūryasya varcasā bṛhaspatistvā yunaktviti tṛtīya-
savane || 2 ||>

sarvair ekaikaṃ yathāmnāyaṃ śāṇḍilyaḥ || 2.1.3 ||

<2.1.3 sarvairebhirekaikaṃ stomayojanaṃ yathāmnāyaṃ śāṇḍilyo manyate, yathā-
mnāyagrahaṇaṃ kimarthamiti cet ucyate, vihāraḥ prakṛtaḥ tanmābhū-
diti || 3 ||>

sāmne sāmne hiṃkuryuḥ || 2.1.4 ||

<2.1.4 sāmārthaṃ sāmārthaṃ hiṃkuryuḥ uktaṃ sakṛddhiṃkṛtya bahiṣpavamānena
stuvīranniti tatra sakṛddhiṅkāraḥ iha punaḥ pratisāma hiṅkāraḥ syāt || 4 ||>

vṛṣako 'si svaro 'sīti yajamānavācane || 2.1.5 ||

<2.1.5 vṛṣako'si svaro'sītyetadādiyajuṣī yajamānavācane syātāṃ
nānāsavanayoḥ krameṇa śyeno'sītyetasya sthāne || 5 ||>

stutvā bahiṣpavamānena prastarād ubhayataś caturaṅgulaṃ parichidya tṛṇaṃ cātvāle pravidhyed yadi stutaṃ yadi vādya suṣṭutam arvākstutaṃ yadi vātiṣṭutaṃ yat tayor anyena divam āruhememam anyena jayema lokam iti || 2.1.6 ||

<2.1.6 uttarayoḥ pavamānayorātideśiko vidhiruktaḥ sāmprataṃ yadanantaraṃ
prakṛtaṃ karma taducyate, stutvā bahiṣpavamānena anantaraṃ prastarāttṛṇaṃ
gṛhītvā tadubhayataḥ parichidya tṛṇaṃ catuṅgulaṃ kāryaṃ taccātvāle pravi-
dhyet prakṣipet prakṣepaḥ pravyādhaḥ yadi stutamityetadādinā mantreṇa eka-
śrutividhānādudgātā aṅgulichedanasaṃśaye yena karma kṛtaṃ tasya pari-
māṇam || 6 ||>

tatraivodapātraṃ ninayeyuḥ samudraṃ vaḥ prahiṇomi svāṃ yonim abhigacchatāriṣṭās tanvo bhūyāḥ sma māparā secino dhanam iti || 2.1.7 ||

<2.1.7 tasminneva cātvāle udapātranninayeyuḥ yattat udapātraṃ tasmin
karmaṇyaṅgabhūtaṃ tadeva cātvāle ninayeyuḥ samudraṃ vaḥ prahiṇomītyetadā-
dinā yajuṣā || 7 ||>

bahirvedy udañco 'yuñji padāny utkrāmeyuḥ prāgdaśabhyaḥ || 2.1.8 ||
<2.1.8 tadudapātraṃ ninīya anantaraṃ bahirvedyudaṅmukhā ayuñji padāni
utkrāmeyuḥ gaccheyuḥ prāgdaśabhyaḥ tri pañca sapta nava vā || 8 ||>

āvrajyāgnīdhrīyaṃ bahiṣpavamānarco 'dhīyīran || 2.1.9 ||

<2.1.9 āvrajya āgnīdhrīyantasmin bahiṣpavamānaḥ adhīyīran nanu
kimidaṃ bahiṣpavamānarco'dhīyīranniti āvrajyāgnīdhrīyamupariṣṭājjapa
iti vācye ucyate, stotradharmaḥ pravṛttaḥ pratyaṅmukhaḥ prastotodaṅmukha
udgātā dakṣiṇapūrvamaṣṭamadeśamīkṣamāṇaḥ pratihartteti so'yamācāryaḥ
punarārabhate bahiṣpavamānarca iti kathaṃ ya eva purastājjapasya dharmaḥ
sa eva dharmaḥ syāditi prāṅmukhaiḥ kriyeti || 9 ||>

anuvyāhāriṣīn mām iti yam iti śaṅketa tasmā āgnīdhrīya āhutīvajraṃ prahared yajñaśaṃ ca ta upa ca te namaś ca te satyo 'si satyasaṃskṛtas tasya te ya ūnaṃ yo 'kṛtaṃ yo 'tiriktam adarśat tasya prāṇenāpyāyasva svāheti || 2.1.10 ||

<2.1.10 pratipakṣatayā anuvyāhāriṣīt kṣapaṇavādaṃ kṛtavān ayaṃ pūrva-
miti udgāyatāmiti śaṃketa punarapyabhivyāharediti tasmai tadarthaṃ āgnī-
dhrīye āhutivajraṃ praharet yajñaśañcatityetadādinā yajuṣā āhuti-
vajraḥ abhicārārthī āhutiḥ anuvyāhārapraśamanārthaṃ anuvyāhāro
nāma abhidrohābhisaṃhitaḥ praśnaḥ || 10 ||>

na vyabhicareteti dhānañjapyaḥ || 2.1.11 ||

<2.1.11 yaduktaṃ tasmā āgnīdhrīya nāhutivajraṃ praharediti tanna kuryāt
kasmāt yataḥ ya enamanuvyāharati sa ārttimārchatīti śruteḥ akriya-
māṇe'pyetasmin ya enamanuvyāharati sa ārttimārchatyeva tasmānna vyabhi-
careteti iti dhānañjapyasya matam || 11 ||>

iti dvitīyāsya prathamā kaṇḍikā |
atha dvitīyā kaṇḍikā |

ahīnabahiṣpavamānaiḥ sadasi stuvīran prathamād ahno 'nyatra || 2.2.1 ||
<2.2.1 bahiṣpavamānasya kṛtsno vidhiruktaḥ sāmpratamahīnasatreṣu deśa-
viśeṣo vivakṣitaḥ sa ucyate, ahīnabahiṣpavamānairiti ahīnasya
bahiṣpavamānāni ahīnabahiṣpavamānāni tairahīnabahiṣpavamānaiḥ
sadasī stuvīran deśena deśaḥ pratyāmnāyate prathamāhno'nyatra prathame
'hani cātvāladeśe stutvā śeṣeṣu sadasi stuvīran nanu bahiṣpavamānai-
riti bahuvacanasāmarthyādahīnavidhau siddhe kasmādahīnagrahaṇaṃ kriyate
yāvatā ekāheṣu bahutvāsambhavāt satreṣu ca viśeṣavacanādādyantayośca
satreṣviti ataḥ pratyākhyāyāhīnāt na cānyā caturthī yajñajāti-
rasti yasyāmidaṃ vidhānaṃ kalpeta tasmādahīnagrahaṇaṃ na karttavyaṃ kriya-
māṇe ca prayojanaṃ vaktavyam ucyate yaducyate'hīnagrahaṇaṃ na karttavyamiti
karttavyamiti brūmaḥ kasmāt śeṣavidhiprasiddhaye dvādaśāhe'hīnabhūte
ekāhamiśreṣu cāhīneṣu varuṇapraghāsadvidivasākamedhatrirātravyuṣṭi-
dvirātreṣu akriyamāne'hīnagrahaṇe saṃśayaḥ syāt so'yamācāryyo mukta-
saṃśayaṃ sūtramārabhate, ahīnabahiṣpavamānairiti atha prathamādahno'nya-
treti ahargrahaṇaṃ na karttavyaṃ kasmāt prathamādanyatreti siddhe na caika-
sminnahanyanekabahiṣpavamānaṃ nāsti ucyate, karttavyamahargrahaṇaṃ kasmāt
akriyamāṇe prathame'hani naimittikabahiṣpavamānāvṛttau sadasi stavanaṃ
syāt bahiṣpavamānānantare somāpahāre somadāhe vā ābhyāsika-
saṃskāre sati haviṣaḥ stutyarthatvāt pavamānānāṃ saṃskārāvṛttau pava-
mānābhyāsavṛttiḥ prāpnoti pavamānābhyāsavṛttiśceti vacanāt havi-
srutiḥ pavamāne iti ca tasmādahargrahaṇe kriyamāṇe nāsti doṣaḥ || 1 ||>

ādyantayoś ca satreṣu || 2.2.2 ||
<2.2.2 ādyantayośca ye ahanī satreṣu tābhyāmanyatra sadasi stavanaṃ satreṣu
samādhyartham || 2 ||>

prāg dhiṣṇyaviharaṇān niṣkramya tṛṇaprāsanaprabhṛti samāpayeyuḥ || 2.2.3 ||

<2.2.3 sadasi bahiṣpavamānakriyāyāmayaṃ viśeṣaḥ prāgdhiṣṇyeṣvagnīnāṃ
viharaṇāt tṛṇaprakṣepaṇādi karma niṣkramya samāpnuyuḥ caturaṅgulaṃ parichidya
tṛṇaṃ cātvāle pravidhyedityata ārabhya ā upariṣṭājjapāt || 3 ||>

vaidatrirātre sattraṃ nyāyaṃ gautamaḥ || 2.2.4 ||
<2.2.4 vaidatrirātre satraṃ nyāyaṃ gautama ācāryo manyate ubhayato'ti-
rātratvāt || 4 ||>

ahīnanyāyaṃ dhānañjapyaḥ || 2.2.5 ||
<2.2.5 ahīneṣu yo nyāyastaṃ dhānañjapyo manyate ahīnatvāt || 5 ||>

mandraṃ prātaḥsavane stuvīrann uttarottaryuttarayoḥ || 2.2.6 ||
<2.2.6 mandraḥ svarastaṃ śritvā prātaḥsavane stuvīran uttaramuttaraṃ śritvā utta-
rayoḥ pavamānayoḥ stuvīran mandre saptayavāntarāṇi bhavanti ataḥ śritve-
tyuktam anyathā hi mandreṇa prātaḥsavanaṃ stuvīranniti syāt || 6 ||>

madhyena vobhayoḥ || 2.2.7 ||
<2.2.7 madhyena svareṇa vā ubhayoruttarayoḥ savanayoḥ stuvīran || 7 ||>

etasyāṃ velāyāṃ prāśnīyuḥ || 2.2.8 ||
<2.2.8 etasmin kāle ityarthaḥ stutvā bahiṣpavamānena ṛtvijāmbhojana-
kāla upadiśyate etasmin kāle bhuñjīrannāntarābhojanaṃ syāt
ādadhibhakṣaṇāt || 8 ||>

anusavanaṃ tu satreṣu savanamukhīyān bhakṣayitvā sanneṣu nārāśaṃseṣu || 2.2.9 ||
<2.2.9 anusavanantu satreṣu bhojanaṃ savanaśabdo viśeṣaṇārthaḥ kaṃ viśinaṣṭi
kālaṃ savanamukhīyān bhakṣayitveti savanamukhīyānāṃ bhakṣaṇamuktaṃ bhavati
nahyabhakṣayitvā sanneṣu nārāśaṃseṣu tato bhuñjīran nanu sanneṣu nārāśaṃseṣu
ityukte savanamukhīyānāṃ bhakṣaṇamuktambhavati nahyabhakṣiteṣu savanamukhīyeṣu
nārāśaṃsānāṃ sādanamasti tasmātsavanamukhīyān bhakṣayitvetyatiricyate
naitat kutaḥ vakṣyatyayaṃ dvitīyāḥ savaneṣu nārāśaṃsāḥ pūrvayośca tṛtīyāviti
tatra saṃśayaḥ syāt kiṃ pūrveṣu nārāśaṃseṣu sanneṣu uttarottareṣviti tadvive-
canārthamārabhyate ye savanamukhīyānantaraṃ nārāśaṃsāsteṣu mantreṣviti || 8 ||>


vapāyāṃ hutāyāṃ dhiṣṇyān upatiṣṭheran || 2.2.10 ||
<2.2.10 savanīyasya paśorvapāyāṃ hutāyāmanantaraṃ dhiṣṇyānupatiṣṭheran
taddhiṣṇyopasthānaṃ vakṣyate || 10 ||>

cātvāle tu mārjanaṃ pūrvaṃ satreṣv idam āpaḥ pravahatāvadyaṃ ca malaṃ ca yadyarcābhidudrohānṛtaṃ yac ca śepe abhīruṇam āpo mā tasmād enaso duritāt pāntu viśvato nir mā muñcāmi śapathān nir mā varuṇād uta nir mā yamasya paḍviśāt sarvasmād eva kilbiṣāt sumitriyāna āpa oṣadhayaḥ santu durmitriyās tasmai santu yo 'smān dveṣṭi yaṃ ca vayaṃ dviṣma iti || 2.2.11 ||
<2.2.11 cātvāle tu mārjanaṃ pūrvasatreṣu dhiṣṇyopasthānādbhavati mārjanaṃ
mantrapūtābhiradbhirabhyukṣaṇaṃ idamāpa ityetadādinā mantreṇa prakṛtamadhu-
nocyate || 11 ||>

samrāḍ asīty āhavanīyam upasthāyodañco gatvāstāvacātvālaśāmitrān udaṅmukhāḥ stuto nabhosaṃmṛṣṭa iti || 2.2.12 ||
<2.2.12 samrāḍasītyanena mantreṇa āhavanīyamupasthāya udaṅmukhā gatvā
āstāvacātvālaśāmitrān āstāvaśca cātvālañca śāmitraśca āstāva-
cātvālaśāmitrāḥ tānupatiṣṭheran udaṅmukhāḥ udaṅmukhā iti prāṅmukha-
karaṇaṃ pratyāmnāyate stuto nabhosaṃmṛṣṭa iti etadādibhirmantraiḥ yathā-
saṃkhyena || 12 ||>

vibhur asīty āgnīdhrīyam upatiṣṭheran || 2.2.13 ||
<2.2.13 vibhurasītyanena mantreṇa āgnīdhrīyasyopasthānaṃ kuryuḥ nanu āhava-
nīyamupasthāyeti prakṛtamupasthānaṃ kasmāducyate upatiṣṭheranniti ucyate
udaṅmukhā iti prakṛtaṃ tanmābhūt ataḥ upatiṣṭherannityucyate kathaṃ
āgnīdhrīyaṃ gatvā prāmukhā upatiṣṭheranniti || 13 ||>

tam uttareṇa saṃcaraḥ sarvatra || 2.2.14 ||
<2.2.14 tamāgnīdhrīyamuttareṇa sañcaraḥ sarvatra enapāyoge dvitīyā sarvatreti
na kevalaṃ dhiṣṇyopasthāne tamiti nirddeśaḥ kriyate keṣāñcit pariśrite
bhavati keṣāñcidbahirbhavati yadi pariśrite yadi bahistasyaivottareṇa
sañcaraḥ || 14 ||>

dakṣiṇenottarayoḥ savanayor yadā havirdhānam āhavanīyaṃ ca pṛṣṭhahomāya || 2.2.15 ||
<2.2.15 dakṣiṇenāgnīdhrīyasya sañcaraḥ uttarayoḥ savanayoryasmin kāle havi-
rddhānagamanaṃ bhavati āhavanīyagrahaṇādanyo'pi pṛṣṭhāśrito homaḥ āha-
vanīya eva syāt yathā vairājamiti || 15 ||>

pūrvasyāṃ sadasā dvāri pratyamukhās tiṣṭhanto vahnir iti hotur dhiṣṇyam || 2.2.16 ||
<2.2.16 pūrvasya dvāri kasya sadasaḥ tiṣṭhanto bahirityetadādinā yajuṣā-
hoturdhiṣṇyamupatiṣṭheran || 16 ||>

śvātra iti maitrāvaruṇasya || 2.2.17 ||
<2.2.17 dhiṣṇyamupatiṣṭheran || 17 ||>

tutha uśigandhārir avasyur iti brāhmaṇāchaṃsiprabhṛtīnām udañcaḥ || 2.2.18 ||
<2.2.18 tutha ityetadādibhiryajurbhiḥ brāhmaṇāchaṃsipotṛneṣṭrachāvākānāṃ
udañco dhiṣyāḥ tānupatiṣṭheran || 18 ||>

tatraiva tiṣṭhantaḥ śundhyur iti mārjālīyam || 2.2.19 ||
<2.2.19 tasminneva pradeśe tiṣṭhantaḥ śundhyurityetadādinā yajuṣā mārjālī-
yamupatiṣṭheran || 19 ||>

ṛtadhāmety audumbarīm || 2.2.20 ||
<2.2.20 ṛtadhāmetyanenaudumbarīmupatiṣṭheran || 20 ||>

samudra iti brahmaṇaḥ sadanam || 2.2.21 ||
<2.2.21 samudra ityanena yajuṣā brahmaṇaḥ sadanamupatiṣṭheran tatraiva tiṣṭhanta
ityetadanuvarttata eva || 21 ||>

uttareṇa sado gatvāntarvedi pratyaṅmukhās tiṣṭhanto 'hir iti prajahitam || 2.2.22 ||
<2.2.22 uttareṇa sadasaḥ gatvā vederantaḥ antarvedi antarityavyayaṃ na bahi-
rvedītyetaduktaṃ bhavati pratyaṅmukhāstiṣṭhantaḥ ahiriti prajahitamupatiṣṭhe-
ran pātnīśālo'gniḥ keṣāñcidgārhapatyādatipraṇayano bhavati keṣāñci-
dāhavanīyāt yasmādatipraṇayano bhavati sa gārhapatyaḥ yo'nyaḥ sa
prajahitaḥ || 22 ||>

aja iti gārhapatyam || 2.2.23 ||
<2.2.23 aja ityanena mantreṇa gārhapatyamupatiṣṭheran || 23 ||>

sagarā iti dakṣiṇāgner āyatanam || 2.2.24 ||
<2.2.24 sagarā ityetadādinā yajuṣā dakṣiṇāgnerāyatanamupatiṣṭheran || 24 ||>

kavya iti dakṣiṇaṃ vedyantam || 2.2.25 ||
<2.2.25 kavya ityetadādinā yajuṣā mahāvederdakṣiṇamantamupatiṣṭharan || 25 ||>

tatraiva tiṣṭhantaḥ sarvān samanvīkṣamāṇāḥ pātameti || 2.2.26 ||
<2.2.26 etasminneva deśe tiṣṭhantaḥ sarvānāhavanīyādīn dhiṣṇyān sama-
nvīkṣamāṇaḥ pātamityetad yajurjapeyuḥ || 26 ||>

ekaikam upasthāyaitad brūyur iti śāṇḍilyo bahuśabdān ekavat kurvantaḥ || 2.2.27 ||
<2.2.27 āhavanīyādārabhya ekaikaṃ dhiṣṇyamupasthāyaitad yajurjapeyuriti
śāṇḍilya ācāryyo manyate tasmin yajuṣi yān bahuśabdāntāneka-
vatsanayantaḥ prayogastu pāhi māgneraudreṇānīkena pipṛhi mā namaste'stu
mā mā hiṃsīrityevamādi || 27 ||>

iti dvitīyasya dvitīyā kaṇḍikā |


atha tṛtīyā kaṇḍikā |
raurukīṇi cet kuryur ādityaṃ prathamam upatiṣṭherann adhvanām iti || 2.3.1 ||
<2.3.1 raurukīye pravacane yāni dhiṣṇyopasthānayajūṃṣyāmnātāni yadi-
tāni kuryuḥ tataḥ prāgāhavanīyopasthānādādityantāvadupatiṣṭheran adhva-
nāmadhvapata ityanena mantreṇa || 1 ||>

āhavanīyam upasthāya tam evāpijo 'si jāyamāna ity api jo 'si navajāta iti vā yam agnim anupracaranti tam abhipretya || 2.3.2 ||
<2.3.2 āhavanīyaṃ pūrvoktena vidhinā upasthāya tamevopatiṣṭheran api-
jo'si jāyamāna iti apijo'si navajāta iti vā etayoranya-
tareṇa yamagninnirmathya āhavanīye praharanti tamagnimābhimukhyena pretya
samīpe gatvā upatiṣṭheran || 2 ||>

yadā cātvālam athotkaran tumulo 'sy ākranda kṛtveti || 2.3.3 ||

<2.3.3 yadā yasmin kāle cātvālamupatiṣṭheran athānantaramutkaramupa-
tiṣṭheran tumulo'syākranda kṛtvetyanena mantreṇa || 3 ||>

yadā śāmitram atha yatrovadhyaṃ nikhananty ūvadhyagoho 'si pārthiva iti || 2.3.4 ||

<2.3.4 yasmin kāle śāmitramupatiṣṭheran athānantaraṃ yasmin deśe paśoḥ
ūvadhyannikhananti taṃ deśamupatiṣṭheran ūvadhyagoho'si pārthiva
ityanena yajuṣā || 4 ||>

yadāgnīdhrīyam atha yatrācchāvāka āsīno hotary upahavam icchaty upahavyo 'si namasya ity upahavyo 'si tanūpā iti vā || 2.3.5 ||

<2.3.5 yasmin kāle āgnīdhrīyamupatiṣṭheran athānantaraṃ yatra yasmin
deśe acchāvāka āsīnaḥ hotari upahavamicchati taṃ deśamupatiṣṭhe-
ran upahavyo'si namasya iti upahavyo'si tanūpā iti vā etayoranya-
tareṇa vā || 5 ||>

yadā brahmaṇaḥ sadanam atha sadasyasya sadasyo 'si 'malimluca iti || 2.3.6 ||
<2.3.6 yasmin kāle brahmaṇaḥ sadanamupatiṣṭheran anantaraṃ sadasyasya sadama-
mupatiṣṭheran sadasyo'si malimluca ityanena mantreṇa sīdantyasminniti
sadanam || 6 ||>

yadā dakṣiṇaṃ vedyantam atha prājāpatyam asīti patnīśālām aindram asīti sado vaiṣṇavam asīti havirdhānam aindrāgnam asīty āgnīdhrīyaṃ vaiśvadevam asīti vā || 2.3.7 ||

<2.3.7 yasmin kāle dakṣiṇaṃ vedyantamupatiṣṭheran tato'nantaraṃ patnī-
śālādīnyāgnīdhrīyāntāni āgārāṇyupatiṣṭheran yathādiṣṭairmantraiḥ,
nanu āgnīdhrīyasya pūrvamevopasthānaṃ kṛtaṃ tat kimidaṃ punarādiśyata
iti atrocyate, tadāgnīdhrīyasya kṛtam imāni tu patnīśālādīnāṃ
pariśritānāmupasthānāni prakṛtāni tasmādāgnīdhrīyaparicitasyeda-
mupasthānamiti || 7 ||>

atha tathaiva samastena sarve stha somyāsaḥ sarve somaṃ pibata sarve somasya pītim ānaśadhve pātam eti samānaṃ param || 2.3.8 ||

<2.3.8 atha asmāt karmaṇo'nantaraṃ yathāpūrvaṃ samastopasthānaṃ kṛtaṃ tathaiva
tena prakāreṇa sarvānsamanvīkṣamāṇaḥ sarve stha somyāsa ityetadyaju-
rjapitvā anantaraṃ pātametyetadādi pūrvoktaṃ japeyuḥ || 8 ||>

ṛtasya dvārau stha ity aparau dvārabāhū saṃmṛjya mā mā saṃtāptam iti praviśeyuḥ || 2.3.9 ||
<2.3.9 dvayorvvidhānayorantareṇa dhiṣṇyānupasthāya anantaraṃ ṛtasya dvārau
stha ityanena mantreṇa sadasaḥ aparau paścimau dvārabāhū saṃmṛjya mā mā
santāptamityanena yajuṣā sadasi praviśeyuḥ sammārjanaṃ śodhanam || 9 ||>

dakṣiṇenaudumbarīṃ gatvā tasyā uttarata upaviśeyur namaḥ sakhibhyaḥ iti || 2.3.10 ||

<2.3.10 dakṣiṇena pradeśenaudumbaryā gatvā tasyā uttare pradeśe upaviśeṣuḥ
namaḥ sakhibhya ityanena yajuṣā tasyā iti nirdeśo mābhūt sadasa utta-
rata iti || 10 ||>

pūrveṇa prastotāraṃ pratihartā gacched etasyām || 2.3.11 ||

<2.3.11 etasyāṃ velāyāṃ dhiṣṇyopasthānānantarāyāṃ pūrveṇa pradeśena prasto-
tāraṃ pratiharttā gacchet apare bruvate etasyāmityetasyāmaudumbaryām
ayameva nityaḥ sañcara iti || 11 ||>

etasyāṃ velāyāṃ samupahvayeran || 2.3.12 ||
<2.3.12 etasyāmiti kākākṣinyāyenobhayatra sambadhyate etasyāṃ velāyā-
masmin kāle samupahayeran, nanu etasyāṃ velāyāmiti kimarthamāra-
bhyate atha samupahvayerannityānantarye siddhe ucyate, anyadapyasti pūrveṇa
prastotāraṃ pratihartuḥ gamanaṃ na tasmin samupahvayeran dhiṣṇyopasthānā-
nantaraṃ praveśanakāla eva samupahvayeram || 12 ||>

sarve satreṣu || 2.3.13 ||

<2.3.13 yajamānā upahvayadhvamityevopahvānamiti sarve yajamānāḥ satreṣu
samupahvayeran || 13 ||>

mitho 'nyatra || 2.3.14 ||
<2.3.14 satrādanyatra mithaḥ dvau dvau samupahvayeran || 14 ||>

sarve yajamānam || 2.3.15 ||

<2.3.15 satrādanyatra sarve trayo'pi udgātāro yajamānamupahvayeran udgā-
tāra upahvayadhvamiti prārthitāḥ santa upahūta ityanujñāṃ kuryuri-
tyarthaḥ || 15 ||>

dvārabāhusaṃmārjanaprabhṛty etat sarvaṃ kuryur yadā dhiṣṇyān upatiṣṭheran || 2.3.16 ||

<2.3.16 ṛtasya dvārā stha ityetasmādārabhya etat sarvaṃ kuryuḥ yāvad yaja-
mānasamupahvānamiti yasmin kāle dhiṣṇyānupatiṣṭheran, nanu etat
sarvamiti kimarthaṃ dvārabāhusammārjanaprabhṛtīti siddhe ucyate, uktaṃ
yadā dhiṣṇyānupatiṣṭheranniti vakṣyati ca atha dhiṣṇyānupatiṣṭherannitye-
tasmin prakaraṇe anupasthānaṃ śāṇḍilya iti taddhiṣṇyopasthānānantaraṃ
karma anupasthānena prāpnoti so'yamācāryo niyamārthamārabhate
etat sarvaṃ kuryāditi kathaṃ anupasthāne'pi syāditi || 16 ||>

yājamānabrahmatve ced udgātā kuryād āgnīdhrīyam upasthāya pūrveṇa parikrāmet || 2.3.17 ||

<2.3.17 yajamānasya karma yājamānaṃ brahmaṇaḥ karma brahmatvaṃ te yājamānabrahma-
tve yadyudgātā mūlyena kuryāt tadāgnīdhrīyamupasthāya tasya pūrveṇa gacchet
kiṃ viṣayaṃ punaridaṃ karmodgātuḥ ucyate āpatkalpe || 17 ||>

sādasān upasthāya tata evekṣamāṇaḥ pātnīśālān || 2.3.18 ||

<2.3.18 sādasān dhiṣṇyān upasthāya sadasi bhavāḥ sādasāḥ tānupasthāya
tasminneva deśe'vasthita īkṣamāṇaḥ pātnīśālān dhiṣṇyānupatiṣṭhet
patnīśalāyāṃ bhavāḥ pātnīśālāḥ || 18 ||>

itarathetarau || 2.3.19 ||

<2.3.19 itarathā itarau praṣṭī pūrvoktena vidhinā dhiṣṇyān upatiṣṭhe-
yātām || 19 ||>

iti dvitīyasya tṛtīyā kaṇḍikā |

atha caturthī kaṇḍikā |

ṛtasya dvārau stha iti pūrveṇa dvārabāhū saṃmṛjya dakṣiṇasya purastād udaṅmukha upaviśed iti dhānañjapyaḥ || 2.4.1 ||
<2.4.1 sādasān pānīśālāṃśca dhiṇyānupasthāya anantaramṛtasya
dvārau stha ityanena yajuṣā pūrvau dvārabāhū sadasaḥ saṃmṛjya dakṣiṇasya
dvārabāhoḥ pūrve pradeśe udaṅmukha upaviśedityevaṃ dhānañjapyaḥ ācārya
āha || 1 ||>

paścāt pratyaṅmukha iti śāṇḍilyaḥ || 2.4.2 ||

<2.4.2 paścime pradeśe dakṣiṇasya dvārabāhoḥ pratyaṅmukha upaviśedityevaṃ
śāṇḍilya ācārya āha || 2 ||>

ukte praveśanopaveśane || 2.4.3 ||
<2.4.3 praveśanopaveśanārthīye yajuṣī pūrvamevokte mā mā santāpta namaḥ
sakhibhya iti ca || 3 ||>

ṛtvikpathena gatvā samastopasthānaprabhṛti samānam || 2.4.4 ||
<2.4.4 yājamānamuktaṃ sāmprataṃ brahmatvaṃ vivakṣitaṃ taducyate, ṛtvikpathena
gatvā samastopasthānādārabhya sarvān samanvīkṣamāṇāḥ pātametyetasmāt
sarvaṃ samānam || 4 ||>

dakṣiṇārdhe tu sadasaḥ pūrvam upaveśanaṃ prastotuḥ pratyupaveśanaṃ brahmopaveśanena nirastaḥ parāvasur iti dakṣiṇātṛṇṇaṃ nirasyed ā vasoḥ sadane sīdāmīty upaviśet || 2.4.5 ||

<2.4.5 ayantu viśeṣaḥ prāgaugātrādupaveśanāt dakṣiṇe pradeśe sadasa upa-
veśanaṃ prastoturupaveśanaṃ prati tacca brahmopaveśanena, nanu kimidaṃ brahmopa-
veśaneneti yadā vakṣyatyevopaveśanam ucyate, vakṣyatyayaṃ brahmaṇaḥ prakaraṇe
pratipattau dhiṣṇyānupasthāyoktaṃ sadasyupaveśanamiti nirastaḥ parāvasu-
rityanena yajuṣā dakṣiṇātṛṇṇannirasyet āvasoḥ sadane sīdāmītya-
nena upaviśet || 5 ||>

bhūr bhuvaḥ svar bṛhaspatir brahmāhaṃ mānuṣa ity uktvaudumbarīṃ gatvopaviśet || 2.4.6 ||

<2.4.6 upaviśyānantaram etadyajurjapet anantaramaudumbarīṃ gatvā pūrvo-
ktena yajuṣopaviśet || 6 ||>

anūpaviśetām itarau || 2.4.7 ||

<2.4.7 tamupaviṣṭamanantaraṃ prastotṛpratiharttārāvupaviśetāṃ pūrvoktenaiva
yajuṣā || 7 ||>


etenānupūrveṇa sarvaṃ yathāsanaṃ cikīrṣet || 2.4.8 ||
<2.4.8 yadi yājamānabrahmatve udgātā kuryāt tadā yājamānaṃ brahmatva-
maudgātramityanenānupūrveṇa sarvaṃ yathāsanaṃ upaveśanādi kuryāt || 8 ||>

glāyec ced adhyaudambaryeva || 2.4.9 ||

<2.4.9 yadi glāyed audumbaryāmevāsīnaḥ sarvaṃ kuryāt glāniraśaktiḥ || 9 ||>

sadasya evam eva dhiṣṇyān upatiṣṭhan brahmāṇam anupraviśed brāhmaṇācchaṃsinaṃ vā || 2.4.10 ||

<2.4.10 sadasya evameva yadidamudgātṛṛṇāṃ dhiṣṇyopasthānamuktantamanenaiva
prakāreṇa kurvan brahmāṇamanupraviśet || 10 ||>

tenāsya samupahavaḥ syād bhakṣaś ca samānaḥ || 2.4.11 ||

<2.4.11 yadi brahmaṇā yadi vā brāhmaṇachaṃsinā yasyānūpraviṣṭaḥ tena saha
sadasyasya samupahavaḥ syāt na kevalaṃ samupahavo bhakṣaśca tenaiva tulyaḥ
syāt || 11 ||>

bībhatseyātāṃ cen nānācamasau syātām || 2.4.12 ||

<2.4.12 yadi bībhatseyātāṃ nānā camasā syātāṃ bībhatsā nāma ghṛṇā
syātāmiti etāveva camasau nānā syātām anyeṣāṃ tu satyāmapi
bībhatsāyāṃ naiva nānā camasaḥ syāt || 12 ||>

sarpatsu na śūnyaṃ sadaḥ kuryāt || 2.4.13 ||
<2.4.13 savanasaṃsthāsu sarpaṇeṣu sarpatsu ṛtvigyajamāneṣu na sadasyaḥ śūnyaṃ
sadaḥ kuryāt || 13 ||>

tasya dadhibhakṣāntaṃ karma || 2.4.14 ||
<2.4.14 tasya sadasyasya dadhibhakṣāntaṃ karma bhavati norddhvam || 14 ||>

sa nivarteta satreṣu || 2.4.15 ||

<2.4.15 sa dadhibhakṣato nivartteta satreṣu sadasyasya kathaṃ punaretadgamyate yathā
dadhibhakṣato nivarttate sadasyasya na sadasya eveti ucyate sadasyo hi
satrotpādaka eva āvarttavāḥ sadasyā iti, nanūktamaśuṣomāntamahaḥsatre-
ṣviti satreṣu dadhibhakṣaprāptireva nāsti aśuṣomāntatvādahnām atro-
cyate, savidhirudgātṛṛṇamukto na sadasyasya sadasyasya hi aviśeṣe-
poktaṃ dadhibhakṣāntaṃ karma ekāhāhīnasatreṣu so'viśeṣavacanaprāpto
dadhibhakṣaḥ satreṣu viśeṣavacanena sa nivartteta satreṣviti || 15 ||>

visaṃsthite savane pūrvayā dvārāntareṇa hotur dhiṣṇyaṃ maitrāvaruṇasya ca saṃcaraḥ || 2.4.16 ||

<2.4.16 visaṃsthite arddhasamāpte savane antareṇa hoturdhiṣṇyasya maitrāvaruṇa-
dhiṣṇyañca gatvā pūrvayā dvārā sadoniṣkramaṇakarmārthameṣa sañcaraḥ || 16 ||>

tad yathetaṃ tad yathetaṃ || 2.4.17 ||

<2.4.17 tadyathā gataṃ evaṃ sadasi sañcaraḥ siddho bhavati nānyatprayojanamasti
asya sūtrasyārambhe || 17 ||>

iti dvitīyasya caturthī kaṇḍikā |

atha pañcamī kaṇḍikā |

camasaṃ pratigṛhya prastotā dakṣiṇa ūrāv ādhāya dakṣiṇena pāṇināpidhāyāsīta || 2.5.1 ||
<2.5.1 dhiṣṇyopasthānamuktam anantaraṃ savanamukhīyāṃścamasānāharanti ata
ucyate, camasaṃ pratigṛhyeti camantyasminniti camasaḥ taṃcamasaṃdīya-
mānaṃ pratigṛhya dakṣiṇa ūrāvādhāya dakṣiṇena pāṇināpidhāyāsīta
apidhānamācchādanam || 1 ||>

upahūyamānāyām iḍāyām anūpadhārayed anupaghnan || 2.5.2 ||

<2.5.2 upahūyamānāyāmiḍāyāntañcamasaṃ iḍāhvānasamīpe dhārayedanupa-
ghnan aspṛśan | eṣa upahvānadharmaḥ prāgyājamānāt agnirma
ityādi || 2 ||>

vaṣaṭkartur anubhakṣaṃ sarvatra bhakṣayeyur mitha upahūya || 2.5.3 ||

<2.5.3 vaṣaṭkarttari bhakṣite'smiṃścamase tato bhakṣayeyuḥ svaṃ camasaṃ mithaḥ
anyonyamupahvaya, nanu vaṣaṭkartrā camasaṃ bhakṣitaṃ tato'nubhakṣayediti
tadayuktaṃ kutaḥ anviti kālāpekṣā na bhakṣaṇaprāptiḥ mitha upahūya
ityetasmācca yasya bhakṣaṇaprāptiḥ sa evopahavaṃ yācanīyaḥ anujñārthatvāt
upahvānasya sarvagrahaṇānna kevalaṃ savamamukhīyānāṃ sarveṣāñcamasānāṃ
eṣa bhakṣaṇadharmaḥ || 3 ||>

udgātā prathamaḥ || 2.5.4 ||
<2.5.4 camasaṃ bhakṣayet asau camasaḥ prastotrā prathamaṃ pratipannaḥ ato'syaivā-
nantaraṃ bhakṣaṇaṃ prāpnoti ataḥ āhodgātā prathama iti kathaṃ bhakṣaye-
dityucyate || 4 ||>

dakṣiṇam anu bāhuṃ daṇḍaṃ kṛtvā śyena ity avekṣyendav iti dvir alpaṃ bhakṣayed yathāsavanaṃ chandāṃsy ādiśan || 2.5.5 ||

<2.5.5 dakṣiṇaṃ bāhumanu camamasya daṇḍaṃ kṛtvā śyena ityanena yajuṣā
avekṣya somam indavityanena dvirbhakṣayedalpaṃ kriyābhyāse sakṛnmantraḥ
yadyasminsavane chando yathāsavanaṃ gāyatrachandasa iti prātaḥsavane triṣṭup-
cchandasa iti mādhyandine jagatīcchandasa iti tṛtīyasavane evamādi-
śan || 5 ||>

ūrdhva iti mukhyān prāṇān abhimṛśeta soma rārandhīti hṛdayaṃ soma gīrbhir iti nābhim || 2.5.6 ||

<2.5.6 ūrddhva ityanena yajuṣā mukhyān prāṇānabhimṛśeta mukhe bhavā
mukhyāḥ prāṇā indriyāṇi, soma rārandhītyanena yajuṣā hṛdayaṃ soma
gīrbhirityanena nābhim abhimṛśeteti varttate || 6 ||>

evam itarau kuryātām || 2.5.7 ||

<2.5.7 evameva itarau prastotṛpratiharttārau kuryātāṃ || 7 ||>
pratihartā paścāt || 2.5.8 ||

<2.5.8 atha tayoḥ kaḥ krama ityucyate, pratiharttā paścāt || 8 ||>

taṃ sa āpyāyayed abhimṛśyāpyāyasveti || 2.5.9 ||

<2.5.9 taṃ camasaṃ sa pratiharttā āpyāyayet abhimṛśya āpyāyasvetya-
nena mantreṇa ayātayāmārtham atha sagrahaṇaṃ kimarthamiti cet ucyate,
vakṣyati subrahmaṇyacaturthā udgātṛcamasaṃ bhakṣayeyuḥ ṣaṭ cānya iti
tairapi bhakṣite sa evāpyāyayet pratiharttā || 9 ||>

sarve vaitayā gāyatryā || 2.5.10 ||
<2.5.10 sarve vā āpyāyayeyuḥ āpyāyasvetyetayā gāyatryā athaitayā gāya-
tryeti kimarthamiti cet ucyate, saṃvyavahārārthaṃ vakṣyati gāyatrīṃ
dvirbrūyuriti gāyatryaivānusavanamāpyāyanamiti ca || 10 ||>

tāṃ tṛtīyasavane dvir brūyuḥ saṃ te payāṃsīti mādhyandine || 2.5.11 ||

<2.5.11 tāṃ gāyatrīṃ tṛtīyasavane somāpyāyane dvirbrūyuḥ sante payāṃsitye-
tayarcā mādhyandine āpyāyanaṃ chandaḥsampadartham || 11 ||>

gāyatryaivānusavanam āpyāyanam iti śāṇḍilyaḥ || 2.5.12 ||

<2.5.12 gāyatryaivāpyāyasvetyetayā sakṛduktayā anusavanamāpyāyanamiti
śāṇḍilya āha || 12 ||>

dvitīyāḥ savaneṣu nārāśaṃsāḥ pūrvayoś ca tṛtīyau || 2.5.13 ||

<2.5.13 dvitīyāścamasāḥ savaneṣu triṣvapi nārāśaṃsasaṃjñāḥ pūrvayoḥ savanayoḥ
prathamadvitīyayostṛtīyau ca || 13 ||>

teṣām anavekṣya bhakṣaṇam avamair iti prātaḥsavana aurvair iti mādhyandine kāvyair iti tṛtīyasavane || 2.5.14 ||
<2.5.14 teṣāṃ nārāśaṃsānāmanavekṣya bhakṣaṇaṃ yadetacye(?)na ityavekṣaṇaṃ etatteṣāṃ
na syāt avamairityetadādibhirvihṛtairanusavanaṃ bhakṣayeyuryathākramam || 14 ||>

pitṛbhir iti sarvatrānusa‍ṃharet || 2.5.15 ||

<2.5.15 pitṛbhirbhakṣitasyetyetadādi sarvatrānusaṃharet sarveṣu savaneṣu sarva-
grahaṇaṃ anyeṣvapi mantreṣu pitṛśabdamanusaṃharet avamaiste pitṛbhiritye-
tadādi || 15 ||>

pratyabhimarśane yathākāmī || 2.5.16 ||
<2.5.16 yadetadūrddhva iti mukhyān prāṇānabhimṛśetetyetadādi pratyabhimarśanam
etat nārāśaṃse kuryānna vā apare varṇayanti pitṛbhiriti sarvatrānu-
saṃharet ityasya pitṛśabdasyānusaṃharet pratyabhimarśane yathākāmī indra-
śabdasya sthāne pitṛśabdaṃ vā kuryāt yathāmnātamevābhimarśanaṃ kuryāt
sarvaprāptisatatvārthatvādindrasya || 16 ||>

prathamadvitīyau pūrvayoḥ savanayor āpyāyayet prathamaṃ tṛtīyasavane || 2.5.17 ||
<2.5.17 prathamadvitīyau camasau pūrvayoḥ savanayoḥ prātaḥsavanamādhyandinayoḥ
āpyāyayet prathamañcamasaṃ tṛtīyasavane āpyāyayet || 17 ||>

āvartiṣu tṛṇe pratigṛhya prastotā prayacched yathā prastaram || 2.5.18 ||
<2.5.18 āvarttistotreṣu tṛṇe pratigṛhya prastotādgātre prayacchet yathā
prastaraṃ yena prakāreṇa prastaradānaṃ brahman stoṣyāmaḥ praśāstariti prastotṛ-
grahaṇaṃ kimarthamiti cet yathā prastaramityanenaiva siddhe yadā prasta-
rasya prastotaiva sampradātā atrocyate yadāpyanyadupākaraṇadravyaṃ tatrāpi
prastotaiva prayacchet yathā vairūpopākaraṇe vyajanamaraṇī vairāje
mahānāmnīṣvavakāmiśrā āpaḥ mahāvrate vāṇaḥ ityetadādi || 18 ||>

anāhriyamāṇayor na mantraṃ jahyāt || 2.5.19 ||
<2.5.19 anāhriyamāṇyostṛṇayormantrannotsṛjet yadā tṛṇābhyāmupa-
karaṇam || 19 ||>

tathaiva jaṅghām upahatya yuñjyāt stomaṃ dīkṣāyai tapaso manaso vāca iti nānā dhānañjapyo yatrānantarāṇi catvāri || 2.5.20 ||
<2.5.20 tathaiva tenaiva prakāreṇetyarthaḥ yathaiva prastareṇa bahiṣpavamāne uktaṃ
jaṅghāmupahatya yuñjyāt stomaṃ dīkṣāyai varṇenetyetadādibhiḥ nānā pṛtha-
gityarthaḥ yatra yasminnanantarāṇi catvāri stotrāṇi evaṃ dhānañjapya
ācārya āha || 20 ||>

antaḥ sarveṣāṃ prajāpatis tveti || 2.5.21 ||
<2.5.21 yadetat prajāpatistveti sarveṣāmanantaramāmnātam etat pratyeka-
manuṣajyate dīkṣāyai varṇena prajāpatistvā yunaktu evaṃ sarveṣu || 21 ||>

uttaram uttaraṃ lupyetālpīyaḥsu || 2.5.22 ||
<2.5.22 alpīyaḥsu stotreṣu uttaramuttaraṃ stomayojanaṃ lupyeta yathāgniṣṭome
trīyuttarāṇi luptāni, atha kimarthamidaṃ sūtraṃ ārabhyate yadā nimi-
ttāpāye naimittikasyāpyapāyo bhaviṣyatyeva ucyate, sanniyogaśiṣṭānye-
tāni stomayojanāni yatrānantarāṇi catvārīti tatrākārtsnyena saṃśayaḥ
syāt, athālpīyaḥsu kimarthamiti cet ucyate prakāradarśanārthaṃ
katham anyatrāpi bahuṣvakṛtsneṣu lopaprāptau uttaramuttaraṃ lupyeta yathā
vairāje'gnimanthane āha, abhyātmaṃ prajananaṃ kṛtvā triḥpradakṣiṇamabhimanthe-
dgāyatraṃ chando'nu prajāyasva traiṣṭubhaṃ jāgatamānuṣṭubhaṃ vairājamiti gautama
ityuktvāha caturbhiriti dhānañjapyastribhiriti śāṇḍilya iti tathā
mahāvratāsaṅghārohaṇaṃ chandobhiruktvāha vairājapañcamairiti gautama-
ścaturbhiriti dhānañjapyastribhiriti śāṇḍilya iti atrāpyuttaramuttaraṃ
lupyetālpīyaḥsviti || 22 ||>

prathamena vājapeyasāmno yuñjyāt || 2.5.23 ||
<2.5.23 prathamena mantreṇa vājapeyasāmnaḥ stomaṃ yuñjyāt ṣoḍaśisāmnaḥ
prathamena stomayojanaṃ kṛtam ihānārthāddvitīyasya prāptiḥ tanmā-
bhūdityata āha prathameneti || 23 ||>

tatprabhṛtīni rātrau || 2.5.24 ||
<2.5.24 prathamaprabhṛtīni rātrau stomayojanāni bhavanti ṣoḍaśimatyati-
rātre dvitīyaprabhṛtīni rātrau prāpnuvanti tatpratiṣedhārthamāha prathama-
prabhṛtīni rātrāviti || 24 ||>

tathātiriktastotreṣu || 2.5.25 ||
<2.5.25 tathaivātiriktastotreṣu prathamaprabhṛtītyeva sandheranantaratvāttatrāpi
dvitīyaprabhṛtiprāptau tathetyuktam || 25 ||>

sarvair ekaikaṃ yathāmnāyaṃ śāṇḍilyaḥ || 2.5.26 ||
<2.5.26 sarvairdīkṣāyai varṇenetyetadādibhirekaikasmin stotre yathāmnātaiḥ stoma-
yojanaṃ syāt yathāpāṭhamityarthaḥ yathāmnāyagrahaṇaṃ vihṛtairmābhūditi || 26 ||>

āvartinyāyaḥ sandhau || 2.5.27 ||
<2.5.27 āvarttistotreṣu yo nyāyaḥ stomayojanādīnāṃ sa sandhau syāt kutaḥ
saṃśayaḥ parāktvātsandheḥ || 27 ||>

upavasathye 'hani na samāmaneran || 2.5.28 ||
<2.5.28 upavasathye'hani caturdaśyāṃ samānānaṃ na kuryuḥ kva punaḥ samāmnānaṃ prāpta-
mupavasathye'hani niṣidhyata iti ucyate, stotragatasya sāmnaḥ pāñcavidhye
bhaktiṣvācāryāṇāṃ anekadhā pratipattiḥ tadyathādāvekaḥ kalponāṅgīkri-
yate tadā stotrakāle bhaktīḥ prati anyo'nyena vipratipattiḥ syāt sa
cānyāyaḥ tadevaṃ mābhūdityata adāvevodgātuḥ kalpo ya iṣṭaḥ sa samprati-
pattavyaḥ ato'rthaṃ samāmnānamādāveva karttavyaṃ syāt tasyopavasathye'hani
pratiṣedhaḥ || 28 ||>
iti dvitīyasya pañcamī kaṇḍikā |


atha ṣaṣṭhī kaṇḍikā |


prastotā tu kuśāḥ kārayed yajñiyasya vṛkṣasya khadirasya dīrghasatreṣv eke prādeśamātrīḥ kuśāḥ pṛṣṭhās tvaktaḥ samāmajjato 'ṅguṣṭhaparvapṛthumātrīḥ prajñātāgrāḥ kārayitvā gandhaiḥ pralipya sarpiṣā satreṣv eke vaiṣṭutena vasanena pariveṣṭya kṣaumaśāṇakārpāśānāṃ kenacid upary audumbaryā vāsayet || 2.6.1 ||

<2.6.1 karmasūtramuktaṃ upavasathye'hani na samāmaneranniti kintu prastotā tu
kuśāḥ kārayet tuśabdo viśeṣaṇārthaḥ upavasathya evāhani prastotā kuśāḥ
kārayet, kārayedityanyaṃ kuśānāṃ karttāraṃ jñāyati, yajñiyasya vṛkṣasya
yajñamarhatīti yajñiyaḥ yajñiyasya vṛkṣasyetyavayavalakṣaṇā ṣaṣṭhī khadirasya
dīrghasatreṣveke eke ācāryā manyante dīrghasatreṣu khādiryaḥ kuśāḥ syu-
riti kiṃ kāraṇaṃ dāruprādhānyāt prādeśamātrīḥ prādeśapramāṇaḥ kāra-
yet kuśapṛṣṭhāstvaktaḥ ākṛtirucyate tvacaṃ prati kuśapṛṣṭhāḥ syuḥ samāmajjataḥ
majjāṃ prati samāḥ syuḥ aṅguṣṭhaparvapṛthumātrīḥ pṛthutvenāṅguṣṭhaparvamātrāḥ
syuḥ prajñātāgrāḥ kārayitvā prajñātāni agrāṇi yathā bhavanti tathā
kārayet nanu kārayitveti kimarthaṃ yadā prastotā tu kuśāḥ kārayediti
prakṛta eva karaṇe ucyate praṇāśe kuśānāṃ bhaṅge vā punaranyāḥ kāra-
yitvā prayuñjīta nānyat prāyaścittamasti gandhaiḥ pralipya kuśāḥ sarpiṣā
satreṣveke eke ācāryāḥ satreṣu sarpiṣā pralepaṃ manyante vaiṣṭutena vasanena
pariveśya viṣṭatīṣu yojitaṃ vaiṣṭutaṃ tena vāsasā sarvato veṣṭayitvā
kṣaumaśāṇakārpāśānāṃ kenacit kṣumāyāḥ vikāraḥ kṣaumaṃ śaṇasya
vikāraḥ śāṇaṃ kārpāśānāṃ vikāraḥ kārpāśam eteṣāṃ vāsasāmekena
veṣṭayitvā audumbaryāḥ sādasyāḥ śālāyā upaviṣṭādvāsayet || 1 ||>

tāṃ śvobhūte kuśair ūrdhvāgrair veṣṭayitvaivaṃjātīyenaiva vasanena pradakṣiṇam ūrdhvadaśena pariveṣṭya spṛṣṭo 'napaśrita udgāyet || 2.6.2 ||

<2.6.2 tāmaudumbarīṃ śva eva śvobhūta ityevaṃ bruvate tasmin bhūte stotrakāle
kuśairurddhvāgrairveṣṭayitvaivaṃjātīyenaiva vasanena yajjātīyaṃ vaiṣṭutaṃ pradakṣiṇa-
mūrddhvadaśena pariveṣṭya pradakṣiṇamiti niyamaḥ kriyate na prasavyam ūrddhva-
daśena nādhodaśena pariveṣṭya sarvato veṣṭayitvā spṛṣṭaḥ anapaśrita udgā-
yet vakṣyati kāraṇaṃ dhiṣṇyo'yaṃ bhavati na dhiṣṇyamāsādayediti || 2 ||>

dhṛṣṭam apaśrayetety eke || 2.6.3 ||
<2.6.3 dhṛṣṭaṃ pragalbhaṃ svalpamityarthaḥ apaśrayeta ityeke tāvatā apaśraya-
ṇārthā iyaṃ bhavatībhiḥ sa eva tadūrjiśrita iti || 3 ||>

stoṣyamāṇānāṃ madhye vaiṣṭutaṃ vasanaṃ prāksamāsaṃ vodaksamāsaṃ vā uparidaśam āstīrya prastotā kuśā vidadhyāt prastāvānteṣu || 2.6.4 ||
<2.6.4 stoṣyamāṇānāmiti pratyupasthitaṃ kālaṃ jñāpayati stoṣyamāṇānāṃ
stotrakartṝṇāṃ madhye viṣṭutiprayojanaṃ vasanaṃ dviguṇaṃ kṛtvā prāksamāsaṃ vā
deśāntapāśāntayoḥ saṃśleṣaḥ samāsaḥ taṃ samāmaṃ prāṅmukham udaṅmukhaṃ vā
kṛtvā uparidaśamāstīryya prastotā kuśānāṃ vinyāsaṃ kuryyāt prastā-
vānteṣu || 4 ||>

ādye 'neka prastāveṣu || 2.6.5 ||
<2.6.5 anekaprastāveṣu sāmasu mahādivākīrttyelāndamahānāmnādiṣu
sāmasu ādye prastāve kuśāḥ prāsthāpayet || 5 ||>

udagagraṃ prathamaṃ viṣṭāvaṃ prāksaṃsthaṃ pratyag vā || 2.6.6 ||
<2.6.6 udagagrābhiḥ kuśābhiḥ prathamaṃ viṣṭāvaṃ vidadhyāt prāgapavargaṃ pratya-
gapavargaṃ vā || 6 ||>

taṃ paścimena madhyadeśenodaksaṃsthaṃ prāgagraṃ pratyag vā || 2.6.7 ||
<2.6.7 tasya prathamasya viṣṭāvasya paścime pradeśe dvitīyaṃ viṣṭāvaṃ vidadhyāt
udaksaṃsthaṃ prāgagraṃ pratyagagraṃ vā || 7 ||>

taṃ paścimenodagraṃ pratyaksaṃstham evaṃvidhāḥ paryāyā uttarottarāḥ || 2.6.8 ||

<2.6.8 tasya dvitīyasya viṣṭāvasya paścime pradeśe tṛtīyaṃ viṣṭāvaṃ vidadhyāt
evamekaḥ paryāyo bhavati tasya prathamasya paryāyasya uttare pradeśe dvitīyaḥ
tasyāpyuttare tṛtīyaḥ, nanu kimidaṃ bahuvacanam evaṃvidhāḥ paryāyā
uttarottarā iti yāvat yāvatā ukta ekaḥ paryāyaḥ anyau dvau vidheyau
ucyate, bahuvacanaṃ catuṣṭomārthaṃ vakṣyati catuṣṭomayoścatuṣparyāyā iti
sandhau ca pañcadaśādiṣu stomeṣu nānāparyāyaviṣṭāvāḥ syuḥ || 8 ||>

paryāyaviṣṭāvān saṃdadhyāt || 2.6.9 ||
<2.6.9 paryāyāṃśca viṣṭāvāṃśca sandadhyāt saṃhatān kuryāt saṃlagnān
kuryāt || 8 ||>

paryāyādiṣu hiṃkāreṇa stuvīran || 2.6.10 ||

<2.6.10 paryāyasyādau hiṃkṛtya stuvīran nanu tat kimidamārabhyate yadā
pratiparyāyaṃ hiṃkāra āmnāta eva brāhmaṇena tisṛbhyo hiṃkarotītyeva-
mādi, ucyate kṛtaparyāyeṣu stomeṣu tadāmnātam akṛtaparyāyeṣu catu-
ṣparyāyādiṣu ca saṃśayaḥ syādyadyevannārabhyeta || 10 ||>

uttamāṃ prastutyaiṣeti śaṃsitāram īkṣeta || 2.6.11 ||
<2.6.11 stotrasya uttamāṃ stotrīyāṃ prastutya prastāvaṃ dattvā prastotā eṣeti
bruvan śaṃsitāramīkṣate kālaprajñāpanārthaṃ hotṛṛṇām uttamaṃ pratihāraṃ
pratyāhvayantīti śruteḥ tatprajñāpanārthaṃ tadyathaiṣottarameveti || 11 ||>

stutasya stutam asīti yajamānavācanam || 2.6.12 ||
<2.6.12 stutasya stutamasītyetad yajuḥ yajamānavācanamāvarttistotreṣu || 12 ||>

savanasaṃsthāsu praśāstrokto yathetam aparayā dvārā niṣkramya paścimenāgnīdhrīyaṃ bahirvedi mūtraṃ kuryuḥ || 2.6.13 ||

<2.6.13 savanasaṃsthāsu savanamamāptiṣvityarthaḥ praśāstrā sarpatetyuktaḥ yathetaṃ
yathāgataṃ dakṣiṇenaudumbaryā gatvā aparayā dvārā niṣkramya paścimayā
paścimenāgnīdhrīyaṃ bahirvedi mūtraṃ kuryuḥ vederbahiḥ mūtraṃ kuryuḥ yadi
mūtritāḥ syuḥ na niyamaḥ avadhirupadiśyate mūtroccārayoḥ atha
kimarthaṃ bahirvedīti kutaḥ saṃśayaḥ yathāntarvedimūtroccārayoḥ kriyā
syāditi ucyate, bahirvedigrahaṇaṃ deśaprakarṣārthaṃ na vedeḥ samopadeśe
prakṛṣṭe syāditi atha bahuvacanaṃ kimarthaṃ savanasaṃsthāsviti yadā prātaḥ-
savanamādhyandinayoreva savanayoḥ sarpaṇaṃ bhavati tṛtīyasavanasamāptau niḥ-
sarpaṇaṃ tat kimidaṃ bahuvacanamiti ucyate, etadarthaṃ bahuvacanaṃ kriyate
savanasamāptau saṃsthāsu ceti kathaṃ saṃsthāsamāptau ca sarpaṇaṃ syāditi
yathā atirātre agniṣṭomānte sarpaṇam ukthyeṣu taccastreṣu ca samāpteṣu
sarpaṇaṃ syāt ṣoḍaśini stute anuśaste sarpaṇam aptorvyāptyapyevameva || 13 ||>

vācaṃ yaccheyur yāvad udakyāḥ syuḥ || 2.6.14 ||
<2.6.14 udakam arhatīty udakyāḥ yāvadakṛtaśaucāḥ syustāvadvāgyamanaṃ kuryuḥ
ā upasparśanāt || 14 ||>

etan mṛgatīrtham || 2.6.15 ||
<2.6.15 yadetaduktaṃ paścimenāgnīdhrīyamiti etasya saṃjñeyaṃ mṛgatīrthamiti
mārgatāmetattīrthaṃ yadyarthino bhavanti nirgamane anye bruvate mṛgatīrtha-
miti uktam āgrāmyān paśūn labhante āraṇyān sṛjantīti tadāra-
ṇyānāṃ paśūnāmanenotsarjanamiti || 15 ||>

tena na bhūyaḥ śamyāprāsād gaccheyuḥ || 2.6.16 ||
<2.6.16 tena mṛgatīrthena niṣkramya śamyāprāsātparatā na gaccheyuḥ || 16 ||>

yo bhūyo jigamiṣed āpnānena sa gacchet || 2.6.17 ||
<2.6.17 śamyāparāsāt parato yaḥ prakṛṣṭataraṃ deśaṃ gantumicchet āpnānena
tīrthena niṣkramya sa gacchet || 17 ||>

iti dvitīyasya ṣaṣṭhī kaṇḍikā |


atha saptamī kaṇḍikā |

atha dhiṣṇyān upatiṣṭheran samastenottarayoḥ savanayor iti gautamaśāṇḍilyāyanau || 2.7.1 ||
<2.7.1 uktaṃ savanasaṃsthāsu praśāstroktā yathetamaparayā dvārā niṣkramya paścime-
nāgnīdhrīyaṃ bahirvedi mūtraṃ kuryuriti tadyadi tāvanniṣkramaṇānantaraṃ
mūtroccāre kurvanti tataḥ kṛtaśaucā ācāntodakāḥ yadidamādekṣyate
tat kuryuḥ atha mūtroccāre naiva kuryuḥ tadā yathoktena vidhinā niṣkramyā-
thānantaraṃ dhiṣṇyānupatiṣṭheran samastena uktaṃ tatraiva tiṣṭhantaḥ sarvānsa-
manvīkṣamāṇaḥ pātameti etat samastopasthānam anenottarayoḥ
savanayorupatiṣṭheran evaṃ gautamaśāṇḍilyāyanāvācāryāvāhatuḥ || 1 ||>

sarveṇeti dhānañjapyaḥ || 2.7.2 ||
<2.7.2 āhavanīyopasthānādārabhya pratyekaṃ sarveṇa dhiṣyupasthānavidhinā
upatiṣṭherann iti dhānañjapya ācārya āha || 2 ||>

anupasthānaṃ śāṇḍilyaḥ || 2.7.3 ||
<2.7.3 na upasthānamanupasthānaṃ etasminneva kāle śāṇḍilya ācāryo'nupa-
sthānaṃ manyate || 3 ||>

evam eva niṣkramya pṛthak stotrebhyaḥ samastenopatiṣṭheran yāny ūrdhvam ukthebhyaḥ || 2.7.4 ||

<2.7.4 evameva niṣkramya yathāsavanasaṃsthāsu ityuktam pṛthak stotrebhyaḥ
pṛthaṅgānetyarthaḥ tadarthaṃ samastenopatiṣṭheran yānyūrddhvamukthebhyaḥ katamāni
punastāni pṛthakstotrāṇi yadarthamidamucyate yathā ṣoḍaśyarthe vājape-
yasāmārthe voktameva sarpaṇaṃ saṃsthāsviti vakṣyati ca paryāyebhyastu rātre-
riti ucyate, yathā ṣoḍaśyarthe tathātiriktastotreṣu ca stotrāya
stotrāya sandhyarthe sarpaṇaṃ syāditi || 4 ||>

paryāyebhyas tu rātreḥ || 2.7.5 ||
<2.7.5 rātrau tu paryāyādau sarpaṇaṃ syāditi na pṛthak stotrebhyaḥ eta-
darthaṃ tuśabdaḥ || 5 ||>

yathāsanam upaviśya prastotā havirdhānaṃ gacchen madhyandine || 2.7.6 ||
<2.7.6 dhiṣṇyopasthānānantaraṃ dvārabāhusaṃmārjanaprabhṛti sarvaṃ kṛtvā yadasya
svamāsanaṃ tasmin yajuṣopaviśya prastotā havirddhānaṃ gacchenmadhyandine
karmārthamuktam etat sarvaṃ kuryāduttarayoḥ pavamānayoriti || 6 ||>

huta ādityagrahe pratihartārbhave || 2.7.7 ||
<2.7.7 hute ādityagrahe pratiharttā havirddhānaṃ gacchet ārbhave karmārtham || 7 ||>

ubhayatra sarve satreṣu || 2.7.8 ||

<2.7.8 ubhayoḥ pavamānayoruttarayoḥ havirddhānaṃ gaccheyuḥ satreṣu sarva udgā-
tāro yajamānatvāt || 8 ||>

pavamānayor uttarayor dhiṣṇyaviharaṇe mārjīlīyaṃ harantaḥ paścimena yajamānaṃ hṛtvā tenaiva pratihareyuḥ || 2.7.9 ||
<2.7.9 pavamānayoruttarayormadhyandinārbhavayordhiṣṇyeṣvagnivihāre mārjālī-
yamagniṃ carantaḥ paścimena yajamānasya hṛtvā tenaiva punarnayeyuḥ avya-
vāyārtham udgātṛṛṇāmanena karmaṇa kaḥ sambandha iti cet ucyate uktaṃ
yājamānabrahmatve cedudgātā kuryāditi tatra sambandhaḥ || 9 ||>

madhyandinena stutvā satreṣu dadhigharmasya bhakṣayeyuḥ samupahūya dadhikrāvṇa iti || 2.7.10 ||

<2.7.10 mādhyandinena pavamānena stutvā satreṣu dadhigharmasya ekadeśaṃ bhakṣayeyuḥ
sarve samupahūya na mithaḥ dadhikrāvṇa ityetayarcā || 10 ||>

tasyā uttamaṃ padaṃ daśame 'hany abhyasyeyuḥ || 2.7.11 ||
<2.7.11 tasyā ṛcaḥ daśame'hani sātrike uttamaṃ padaṃ abhyasyeyuḥ punarbrūyuḥ
anuṣṭuppārokṣārtham atha tasyā iti kimarthaṃ prakṛtaiva sā ucyate daśa-
me'hani tārttīyasavanike dadhibhakṣe tasyā ṛcaḥ uttamābhyāsaḥ syāt
hetusamatvāt tanmābhūditi || 11 ||>

pūrveṇa patnīśālām antareṇāgnīdhrīyaṃ sadaś ca dakṣiṇā nayeyus tīrthena || 2.7.12 ||
<2.7.12 pūrveṇa patnīśālāṃ gamayitvā āgnīdhrīyasadasorantareṇa dakṣiṇā
nayeyuḥ āpnānena tīrthena || 12 ||>

sarvāsāṃ devasya tveti purastājjapaḥ || 2.7.13 ||
<2.7.13 sarvāsāṃ dakṣiṇānāṃ devasya tvetyetadādi mantraḥ purastājjapaḥ syāt
natu sarvāsāmiti kimarthaṃ dakṣiṇānāmiti bahuvacanāt siddheḥ
ucyate, uktaṃ pūrveṇa patnīśālāmantareṇānāgnīdhrīyaṃ sadaśca dakṣiṇā nayeyu-
stīrtheneti, anucyamāne etasminnanena dakṣiṇāpathena nayanaṃ yāsā-
ntāsāmevaiṣa purastāt syāt nānyāsāmiti tanmābhūdityata ārabhyate
sarvāsāmiti kathaṃ yāśca na nīyante sarvāsāmeva purastājjapaḥ syāditi
yathā nimittaṃ dhānyapalyam udīcīmudgātre mukhyebhyo grāmavarāndada-
tītyetadādi || 13 ||>

varuṇas tveti yathādevataṃ pratigṛhṇīyāt || 2.7.14 ||
<2.7.14 varuṇastvetyetadādi yajurjapitvā yathādevataṃ pratigṛhṇīyāt yathā
dakṣiṇāyā devatāṃ nānoddiśya yathā varuṇāyāśvamiti || 14 ||>

yathājāti mṛgān || 2.7.15 ||
<2.7.15 pratigṛhṇīyāditi varttate yā yasya jātistāmādiśya yathāvayave
mṛgamiti || 15 ||>

aprāṇac ca || 2.7.16 ||
<2.7.16 aprāṇacca yadravyaṃ yacca yathājāti pratigṛhṇīyāt na prāṇiti
tadaprāṇam anindriyamityarthaḥ || 16 ||>

puṃvan mithunāny anyatrājābhyaḥ || 2.7.17 ||

<2.7.17 puṃvanmithunāni gṛhṇīyāt yathā aśvaścāśvī cāśvau puruṣaśca puru-
ṣī ca puruṣau anyatrājābhyaḥ ajāṃstu mithunadharmeṇa na pratigṛhṇīyāt
nānādevatātvāt anyaivājāyā devatā anyaivājasya agnaye'jam agni-
ṣomābhyāmajāmiti || 17 ||>

tena ka idam ity upariṣṭājjapaḥ || 2.7.18 ||

<2.7.18 sāvitrāderdakṣiṇāpratigrahamantrasya tenāmṛtatvamaśīya ka idaṃ kasmā
adādityupariṣṭājjapaḥ || 18 ||>

tatrohāpādīni tvā devi dakṣiṇe 'da iti ca yat tat syāt tena dātra idam āviśaitat ta iti ca bhuñjatīti ca bhūyāddhiṃsīr iti ca || 2.7.19 ||
<2.7.19 tatra tasmin dakṣiṇāpratigrahaṇe ūhāpādīni ūhamāpadyante
ūhāpādīni ūhitavyaṃ vyaktivacanaiḥ kā vyaktiḥ strīpuṃnapuṃsakādi-
vacanamekatvaditvabahutvāni nanu adhikṛte mantre tatreti kimartham
ucyate, ūhanityatādarśanārthaṃ tatra tasmin mantre sati ūhametānyā-
padyante tvāṃ devi dakṣiṇe ada iti ca yat tat syāt tena dātre
idaṃ viśa etatte iti ca bhuñjatīti ca bhūyāt hiṃsīriti ca
ūho vakṣyate devasya tvā devasya vāṃ devasya vaḥ, varuṇastvā nayatu devi
dakṣiṇe, varuṇo vāṃ nayatu devo dakṣiṇe varuṇo vo nayatu devyo
dakṣiṇaḥ varuṇāyāśvaṃ varuṇāyāśvau varuṇāyāśvān varuṇāyāśve varuṇā-
yāśvaḥ, tenāmṛtatvamaśīya tābhyāmamṛtatvamaśīya tairamṛtatvamaśīya
tayāmṛtatvamaśīya tābhyāmamṛtatvamaśīya tābhiramṛtatvamaśīya, vayaḥ-
śabdasya bhūyācchabdena saha sāmānādhikaraṇyaṃ tadyadyapyayaṃ ūhapadeṣu
na parisaṃkhyātaḥ tathāpyūhayitavyaḥ bhūyācchandena sāmānādhikara-
ṇyāt vayodātre bhūyāt vayasī dātre bhūyāstāṃ vayāṃsi dātre
bhūyāsuḥ vayodātṛbhyāṃ bhūyāt vayasī dātṛbhyāṃ bhūyāstāṃ vayāṃsi
dātṛbhyāṃ bhūyāsuḥ vayodātṛbhyo bhūyāt vayasī dātṛbhyo bhūyāstāṃ
vayāṃsi dātṛbhyo bhūyāsuḥ, ka idaṃ kasmā adāt ka ime kasmā
adāt ka imāni kasmā adāt ka imaṃ kasmā adāt ka imau kasmā
adāt ka imān kasmā adāt ka imāṃ kasmā adāt ka ime kasmā
adāt ka imāḥ kasmā adāt, samudramāviśet samudramāviśetāṃ
samudramāviśan dvivacanabahuvacanayorlaṅ ādeśāt sūtravidhānāt,
kāmaitatte kāmaite te kāmaitāni te kāmaiṣa te kāmaitau te kāmaite te
kāmaiṣā te kāmaite te kāmaitāste, kāmāya bhuñjatī bhuñjatyo bhuñjatyaḥ
mā mā hiṃsīḥ mā mā hiṃsiṭam mā mā hiṃsiṣṭa || 19 ||>

aśvarathaṃ ced dadyāt pūrveṇāgnīdhrīyam avasthāpya purastājjapaṃ japitvā darbhamuṣṭināśvamukhāni saṃmṛjyād dvābhyāṃ dvābhyām aśvanāmābhyām ekaikasyāśvo 'sīty etatprabhṛtibhir udaksaṃstham iti dhānañjapyaḥ || 2.7.20 ||

<2.7.20 yadyaśvarathaṃ dadyād yajamānaḥ tamaśvarathamudgātā āgnīdhrīyasya
pūrve pradeśe samīpe sthāpayitvā purastājjapañjapitvā purastājjapa uktaḥ
devasya tveti darbhamuṣṭināśvamukhānāṃ saṃmārjanaṃ kuryāt dvābhyāṃ dvābhyāmaśva-
nāmabhyāṃ ekaikasyāśvasya aśvo'sītyetatprabhṛtibhiraśvanāmabhiḥ uda-
ksaṃsthandakṣiṇopakramam evaṃ dhānañjapya ācārya āha || 20 ||>

dhuryau prathamam ity aparam || 2.7.21 ||
<2.7.21 dhuri yuktau dhuryau aśvau tau prathamaṃ saṃskuryādityaparaṃ vidhānam || 21 ||>

dakṣiṇaṃ pūrvam || 2.7.22 ||

<2.7.22 dakṣiṇasyāndhuri yoyuktastaṃ pūrvaṃ saṃskuryāt paścāduttaramiti || 22 ||>

tathā praṣṭī || 2.7.23 ||

<2.7.23 yathā dhuryau tenaiva krameṇa praṣṭī saṃskuryāt pārśvavarttinau praṣṭī || 23 ||>

sarvāṇy ekaikasmin udaksaṃstham iti śāṇḍilyaḥ || 2.7.24 ||

<2.7.24 sarvāṇyaśvanāmāni aṣṭāvapi ekaikasminnaśve prayuñjīta dakṣiṇā-
dārabhyānantaryeṇa udaksaṃsthamiti śāṇḍilya ācārya āha || 24 ||>

sarvāṇy ekasmiṃs tūṣṇīm itarāṇīty aparam || 2.7.25 ||
<2.7.25 sarvairaṣṭābhiraśvanāmabhirekāśvasya dakṣiṇasya mukhaṃ saṃmṛjyāt tūṣṇī-
mitarāṇi saṃmṛjyāt udaksaṃsthameva ityaparaṃ vidhānam || 25 ||>

etāny evāśvāśvatareṣv aśvatarīṣu ca yathārtham ūhet || 2.7.26 ||

<2.7.26 etānyevāśvanāmāni aśvāsu aśvatareṣu ca aśvatarīṣu ca yathārtha-
mūhet yadyaśvābhiryuktaḥ syāt aśvatarairvā aśvatarībhirvā tatra tatra
yathāsambhavamūhet ūha ucyate aśvāsi antyāsi mayyasi hayāsi
vājinyasi saptinyasi vṛṣṇyasi arvatyasi iti aśvataro'si śeṣāṇya-
śvavat aśvataryasi śeṣāṇyaśvāvat || 26 ||>

tribhiś ced ardhāny ekasminn ardhāni dvayor dvaidhaṃ dvayoḥ || 2.7.27 ||

<2.7.27 tribhiścedyukto bhavati arddhānyekasmin prayuñjīta arddhāni dvyoḥ dve dve
nāmanī pūrvoktenaiva krameṇa dvaidhandvayoḥ yadi dvābhyāṃ yukto bhavati tadā
dvidhā nāmāni vibhajya yuñjīta pūrvoktenaiva krameṇa || 27 ||>

iti dvitīyasya saptamī kaṇḍikā |


atha aṣṭamī kaṇḍikā |

ādityānām iti rathaśira ālabhya japet || 2.8.1 ||
<2.8.1 ādityānāmityetadyajuḥ rathaśira ālabhya japet śiraḥpravṛttī-
rathakārebhyo jñeyā || 1 ||>

yad rathyaṃ syād vāyor iti carmaṇyaṃ pratigṛhṇīyāt || 2.8.2 ||

<2.8.2 rathasyedaṃ rathyaṃ yatkiñcidrathāṅgaṃ carmaṇyaṃ carmaṇā nirvṛttaṃ carmaṇyaṃ
tadvāyoṣṭvetyanena yajuṣā pratigṛhṇīyāt || 2 ||>

nakṣatrāṇām ity asthimayam || 2.8.3 ||
<2.8.3 yadasthimayaṃ rathyaṃ tannakṣatrāṇāmityanena yajuṣā pratigṛhṇīyāt || 3 ||>

sūryasyety ayolohe || 2.8.4 ||
<2.8.4 sūryasyetyanena yajuṣā kārṣṇāyamaṃ yatsyāt rathyaṃ tāmrarajatakāṃsya-
rītikādibhyo lohebhyo nirvṛttaṃ tat pratigṛhṇīyāt || 4 ||>

hiraṇyaṃ ca || 2.8.5 ||

<2.8.5 anenaiva mantreṇa pratigṛhṇīyāt yadrathyaṃ vakṣyati hiraṇyamiti
jātarūpaṃ pratigṛhṇīyāditi mantrāmnānasāmarthyādetasmin krameṇa
dravyadevatopadeśaḥ kṛtaḥ pratigrahavidhistu prakaraṇe eva vakṣyate sāmprataṃ
rathaśira ālabhyānantaram || 5 ||>

dakṣiṇena rathaṃ gatvā rathantaram asīti dakṣiṇaṃ cakram ālabhet || 2.8.6 ||
<2.8.6 dakṣiṇena rathasya gatvā rathantaramasītyanena yajuṣā dakṣiṇaṃ cakra-
mālabhet || 6 ||>

vāmadevyam asīty adhiṣṭhānam || 2.8.7 ||
<2.8.7 vāmadevyamasītyanena yajuṣā adhiṣṭhānamālabhet rathamāruhya rathī
yat sthānamadhitiṣṭhati tadadhiṣṭhānam || 7 ||>

bṛhad asīty uttaraṃ cakram || 2.8.8 ||
<2.8.8 bṛhadamītyanena yajuṣottaraṃ cakramālabhet || 8 ||>
aṅkānyaṅkū iti cakre eva saṃmṛjyāt || 2.8.9 ||
<2.8.9 aṅkānyaṅkū ity anena yajuṣā cakrayoḥ saṃmārjanaṃ kuryāt eveti
pravṛttāvadhāraṇaṃ kriyate || 9 ||>

vaiśvānara iti dakṣiṇena pādenārohet || 2.8.10 ||
<2.8.10 vaiśvānara ityanena yajuṣā dakṣiṇena pādena prathamamārohet || 10 ||>

āruhya japed gidaiṣata iti || 2.8.11 ||
<2.8.11 ubhābhyāmāruhya gidaiṣata ityetad yajurjapet || 11 ||>

kṛśeti savyān abhīśūn āyacchet || 2.8.12 ||

<2.8.12 kṛśetyanena yajuṣā yau rathasya savye pārśve'śvau tayoraśmīnāyacchet
āyatan kuryāt raśmīniti bahuvacanamubhayato raśmayo bhavantya-
śvānām || 12 ||>

dāseti dakṣiṇān avagṛhṇīyāt || 2.8.13 ||
<2.8.13 dāsetyanena yajuṣā dakṣiṇayoraśvayoraśmīnavagṛhṇīyāt ava-
grahaṇamātraṃ nātyantaṃ gacchet || 13 ||>

avaruhya sakṛd vāruṇam uktvā yathādevatam ādiśyopariṣṭājjapaṃ japed iti gautamaḥ || 2.8.14 ||

<2.8.14 avatīrya rathāt sakṛdvāruṇaṃ yajuruktvā yathādevatamādiśya
uktaṃ vāyoriti carmaṇyaṃ pratigṛhṇīyādityetadādi dravyāmāmaśvānāṃ
rathasya gautama ācārya āha || 14 ||>

saṃmārjanaprabhṛty etat sarvaṃ kṛtvā vimucya nānā purastājjapopariṣṭājjapau vāruṇam aśvebhyo rathāya ceti dhānañjapyaḥ || 2.8.15 ||

<2.8.15 saṃmārjanaprabhṛtyavarohaṇāntaṃ etat sarvaṃ kṛtvā vimucyāśvau nānā
ekaikasmin dravye purastājjapopariṣṭājjapo bhavetāṃ vāruṇantu yajuḥ
aśvārthameva syādrathārthañceti evaṃ dhānañjapya ācārya āha || 15 ||>

glāyec ced yathāsanaṃ va tat sarvaṃ japet || 2.8.16 ||

<2.8.16 yady etat karma notsahedyathādeśaṃ kartuṃ tadā audumbaryāmevopaviṣṭa etat sarvaṃ japet || 16 ||>

pṛṣṭhyaṃ ced dadyāt prāg vāruṇād aśvanāmāni japet || 2.8.17 ||
<2.8.17 yadi pṛṣṭhyamaśvandadyād yajamānaḥ pṛṣṭhena vahatīti pṛṣṭhyaḥ, tadā
purastājjapaṃ japitvā prāgvāruṇāt mantrādaśvanāmāni japet || 17 ||>

purastājjapād vā || 2.8.18 ||
<2.8.18 prāgiti prakṛtam || 18 ||>
tathādānteṣu || 2.8.19 ||

<2.8.19 tathā adānteṣvaśveṣu yathā pṛṣṭhyaḥ tena prakāreṇetyarthaḥ || 19 ||>

yad rathyaṃ syāt tena tat pratigṛhṇīyāt || 2.8.20 ||
<2.8.20 rathyamiva rathyaṃ carmaṇyādi yaddravyaṃ rathena tulyaṃ tena tat pratigṛhṇīyāt || 20 ||>

annasyeti prāg vāruṇād aveḥ || 2.8.21 ||
<2.8.21 annasyānnapatirityetadyajuḥ prāgvāruṇat mantrādaveḥ pratigrahe
japet, nanu tat kimidaṃ prāgvāruṇāditi yadā prāgeva vāruṇāt
mantrādayaṃ mantraḥ paṭhitaḥ ucyate vikalpārthaṃ vakṣyati purastājjapā-
deti || 21 ||>

purastājjapād vā || 2.8.22 ||

<2.8.22 vāruṇādvā prāk puratastājjapādvā japet || 22 ||>

gnās tvā kṛtann iti vasanasya || 2.8.23 ||
<2.8.23 gnāstvā kṛtaṃ nityetadyajuḥ vāsasaḥ pratigrahe prāgvāruṇāt syāt
purastājjapādvā || 23 ||>


tad udasyed atāntave || 2.8.24 ||
<2.8.24 tadā gnāstvā kṛtanniti yajuḥ utkṣipet atāntave vasane yanna
tantubhyonirvṛttaṃ tadatāntavaṃ navatādi carmaṇyaṃ kucitrādi || 24 ||>

hiraṇyam alpīyo bhogād āgacched audumbaryām āśleṣayet || 2.8.25 ||

<2.8.25 hiraṇyamalpīyaḥ yasya bhogo nāsti tadaudumbaryāmāśleṣayet || 25 ||>

āgnīdhrīye vā juhuyāt || 2.8.26 ||
<2.8.26 agnīdhrīye vā taddhiraṇyaṃ juhuyāt na bhogāya kalpet || 26 ||>

samastān vrīhiyavān ekakratau pratigṛhṇīyāt || 2.8.27 ||
<2.8.27 ekasmin kratau vrīhiyavān samastān pratigṛhṇīyāt na vyastān
na pṛthagityarthaḥ, apare bruvate ekakratāviti jyotiṣṭome etat tadya-
dāhurekāyajña ityetasmāt || 27 ||>

tathā tilamāṣān || 2.8.28 ||
<2.8.28 yathā vrīhiyavān tathā tilamāṣān tena prakāreṇetyarthaḥ prati-
gṛhṇīyāditi varttate || 28 ||>

prājāpatyenānādiṣṭadevatāḥ pratigṛhṇīyāt || 2.8.29 ||
<2.8.29 yāsāṃ dakṣiṇānāṃ devatā anādiṣṭāstāḥ prājāpatyena mantreṇa
gṛhṇīyāt prajāpataye gardabhamityetadādivat || 29 ||>

tūṣṇīm ayajñe dakṣiṇā iti dhānañjapyaḥ || 2.8.30 ||
<2.8.30 yā ayajñe dakṣiṇāḥ tāsu pratigrahaṇamantro nivarttate ityevaṃ dhāna-
ñjapya ācāryo manyate kaḥ punarayajñādhikāra iti ucyate yajñasya
udgātre kaściddhiraṇyādikaṃ dadāti yathā hiraṇyamalpīyo bhogādāgacche-
dādumbaryāmāśleṣayediti yajñasya ṛtvijo deva iti ca kanyāpradānādi
tatra tūṣṇīṃ pratigṛhṇīyāditi || 30 ||>

bhūr bhuvaḥ svar iti gautamaḥ || 2.8.31 ||

<2.8.31 bhūrbhuvaḥ svarityanena pratigṛhṇīyāt evaṃ gautama ācārya
āha || 31 ||>


om iti vom iti vā || 2.8.32 ||
<2.8.32 omityevaṃ vā pratigṛhṇīyāt evaṃ manyate gautamaḥ || 32 ||>
iti dvitīyasya aṣṭamī kaṇḍikā |

atha navamī kaṇḍikā |

pūrvaṃ nārāśaṃsaṃ bhakṣayitvāhavanīye prastotā pṛṣṭhahomaṃ juhuyād yat pṛṣṭhaṃ syāt tad ādiśyādaḥ pibatu somyaṃ madhv āyur dadhad yajñapatāv avihrutam imaṃ yajñam abhisaṃvasānāhotrās tṛpyantu sumanasyamānāḥ svāheti pūrvam || 2.9.1 ||

<2.9.1 dakṣiṇāpratigrahavidhānamuktaṃ sāmpratamanantaraṃ pṛṣṭhyasyopākaraṇaṃ tat-
sambaddhaṃ prastotṛkarmocate dvau nārāśaṃsau mādhyandine tayoḥ pūrvaṃ bhakṣa-
yitvā āhavanīye'gnau prastotā pṛṣṭhahomaṃ juhuyāt tasminnahani yat
pṛṣṭhaṃ syāttadādiśya adaḥ pibatu somyaṃ madhvāyurityetadādinā
mantreṇa ada iti sarvanāmasthāne rathantaraṃ pibatvityetadādivat || 1 ||>

svāhākāreṇottarām || 2.9.2 ||
<2.9.2 pūrvaṃ yathoktena mantreṇa hutvā uttarāṃ svāhākāreṇa juhuyāt || 2 ||>

dvaidhaṃ juhuyād iti dhānañjapyo 'daḥ pibatu somyaṃ madhv āyur dadhad yajñapatāv avihrutaṃ svāheti pūrvām imaṃ yajñam ity uttarām || 2.9.3 ||

<2.9.3 dvaidhaṃ dvidhā kṛtvā evaṃ juhuyāditi dhānañjapya ācārya āha || 3 ||>

hotṛkapṛṣṭhebhya iti || 2.9.4 ||
<2.9.4 hotṛkapṛṣṭhārthamevamabhisambandhaṃ kṛtvā || 4 ||>

revatīṣu vāravantīyam iti ṣaṣṭhe pṛṣṭhādeśaṃ gautamo mahāvratam iti vrate || 2.9.5 ||

<2.9.5 revatīṣu vāravantīyaṃ pibatu ityeva ṣaṣṭhe'hani pṛṣṭhādeśaṃ gautama
ācāryo manyate mahāvrataṃ pibatvitvevaṃ mahāvrate || 5 ||>

revatyaṃ ca vāravantīyaṃ ceti dhānañjapyo yāvanti pṛṣṭhasthāni syuḥ sarvāṇy eva prasaṃcakṣīta pibatu dadhad iti ca yathārtham ūhet || 2.9.6 ||

<2.9.6 revatyaśca vāravantīyañcetyevaṃ ṣaṣṭe'hani pṛṣṭādeśaṃ dhānañjayo manyate
yāvanti sāmāni mahāvrate pṛṣṭhasthāni bhavanti sarveṣām eva pari-
saṃkhyānaṃ kuryāt pibatu dadhaditi caite pade yathārthamūhet prayogastu
revatyaśca vāravantīyañca pibatāṃ somyaṃ madhvāyurdadhatīti śeṣo mantraḥ
sāmānyaḥ evaṃ ṣaṣṭhe gāyatrarathantarabṛhadrājanabhadrāṇi pibatu somyaṃ
madhvāyurdadhatī dadhantīti cetyevaṃ mahāvrate mantraśeṣaḥ sāmānyaḥ eve-
tyuktam ubhayapakṣeṇāmnātaṃ bhadre pucche yajñāyajñīye ca pucche yathārthaṃ
na kevalamevaṃ ṣaṣṭhamahāvratayoḥ yatra catrānekamāmapṛṣṭhatā tatra tatraiva-
marthasamatvāt || 6 ||>


bṛhatā rathantareṇa vā stoṣyamāṇaḥ prāk stomayogād daśa vyāhṛtīr manasā dhyāyed airam iti || 2.9.7 ||

<2.9.7 bṛhatā rathantareṇa vā stoṣyamāṇaḥ stotumicchan udgātā stoma-
yogātpūrvaṃ daśa vyāhṛtīrmanasā dhyāyedairamityetadādyāḥ yathāmnānādeva
siddhe daśatve saṃkhyāgrahaṇaṃ kimarthaṃ daśeti cet ucyate anuliṅgaṃ
vibhāgo mābhūditi, vyāhṛtigrahaṇaṃ saṃvyavahārārthaṃ vakṣyati ṛcaṃ
pūrvaṃ vyāhṛtibhya iti || 7 ||>

rathantara evarcaṃ yas te goṣv iti || 2.9.8 ||

<2.9.8 rathantara eva kevale ṛcaṃ dhyāyet yaste goṣvityetāṃ evaśabdaḥ
anyatra prayukte rathantare mābhūditi ṛcamiti saṃvyavahārārthameva ṛcaṃ
pūrvaṃ vyāhṛtībhya iti || 8 ||>

yuktvā stomam etad brūyād iti śāṇḍilya ṛcaṃ pūrvyaṃ vyāhṛtibhya iti || 2.9.9 ||

<2.9.9 yadetaduta prāk stomayogāddaśa vyāhṛtīrmanasā dhyāyedairamityetadādi
etayuktvā stomaṃ brūyāditi śāṇḍilya ācārya śraha ayantu kramaḥ ṛcaṃ
pūrvaṃ vyāhṛtībhya iti || 9 ||>

itaraṃ dhānañjapyam || 2.9.10 ||

<2.9.10 yatpūrvamuktaṃ tat dhānañjapyasya matam || 10 ||>

rathantare prastūyamāne sarvatra saṃmīlet || 2.9.11 ||

<2.9.11 rathantare sāmni prastūyamāne sarvatra sammīlet yāvatkṛtvaḥ prastuyate
tāvatkṛtvaḥ sammīlanaṃ kuryāt atha sarvagrahaṇaṃ kimarthamiti cet ucyate
evaṃ brāhmaṇam īśvaraṃ vai rathantaramudgātuścakṣuḥ pramathitaḥ prastūyamāne
saṃmīletsvardṛśaṃ prativīkṣeteti prathamāyāmṛcyasya vidheḥ kriyāṃ darśayati
svardṛśaṃ prativīkṣeteti tena yadviṣayameva prativīkṣamāṇamādiśyate tadvi-
ṣayamevaṃ sammīlanaṃ gamyate so'yamācāryaḥ sarvatretyevamārabhate katha-
muttarayorapi stotrīyayoḥ sammīlanaprativīkṣaṇe bhaveyātāmiti yāvatā
rathantaradharmo'yaṃ nāyamugdharmaḥ svardṛśaśabdaḥ kālamātrajñāpakaḥ vakṣyati
prāk pratihāraṃ caturakṣaraṃ śiṣṭvā tat sarvatra prativīkṣeteti apare varṇa-
yanti vakṣyatyayaṃ tasyāpṛṣṭhasya sato nivartterandharmā iti tatkathaṃ
nivarttamāneṣvanyeṣu dharmeṣu sammīlanaṃ syāditi ataḥ sarvatragrahaṇa-
miti || 11 ||>

ekaikaṃ manasākṣaraṃ stobhair vācā saṃyuñjyāt prathamasvarair akārair bhakārādibhir akrāntair dvitīyasvarottamaiḥ || 2.9.12 ||

<2.9.12 ekaikamudgīthākṣaraṃ manasā dhyāyet stobhairvācā saṃyuñjyāt uktaṃ
brāhmaṇe balvalā kurvatā geyamiti etat stobharūpaṃ sūtrakāraḥ śrutya-
ntaraṃ dṛṣṭvā vikalpayati prathamasvarairakārairbhakārādibhirakrāntairiti
akṣarāṇāṃ stobhānāñca yugapatkriyāṃ darśayati balbalā kurvatā geya-
miti prathamasvarairakāraiḥ uktasvarāḥ prathamadvitīyatṛtīyacaturthamandrāti-
svāryā iti tairakārairbhakārādibhirbhakāra uccāraṇārthaḥ bhakāraiste
akārā uccāryyante akrāntaiḥ akrāntāḥ tān prayuñjīta dvitīyasvaro-
ttamaiḥ yasteṣāmuttamo varṇaḥ sa dvitīyena svareṇa syāt || 12 ||>

etad yathādhītam ity ācakṣate || 2.9.13 ||

<2.9.13 evaṃ prayujyamānaṃ rathantaraṃ yathādhītaṃ prayuktaṃ bhavatīti evamāca-
kṣate etacchrutyantaraṃ yathādhītaṃ prayoktavyamiti atha eke bruvate eteṣā-
meva balvaleti stobhānāṃ anukaraṇambhakāra iti aparā śrutiḥ ratha-
ntare tvakṣarambhakārāntaravanti vyañjanāni yathākṣaraṃ darśayet tadyathā
svareṇa sarvāṇi vyañjanāni vyāptānyevaṃ sarvān kāmānavāpnoti yaścaivaṃ
veda yasyaite svaravantaḥ prayujyante yaścaivaṃ vidvān prayuṅkte yathā cāgni-
candrasūryyabhāsvanto'pahatatamaskāstaddudgātṛyajamānau bhavata evaṃ hyāha
bhātyagnirbhāti candramā bhāti sūryo bhānti jyotīṃṣi bhāti rathantara-
miti bhakārāṇāmeva dīptiṃ darśayati svaravatāṃ rathantarasya stobhānāṃ
svaravantaḥ prayoktavyā iti yatra tu vyañjanavantaḥ prayujyeran kṣodhukā
ca badhyāyināvaprajasāvudgātṛyajamānau syātāntasmādanvakṣaraṃ prayuñjānaḥ
svaravanti vyañjanāni yathākṣaraṃ darśayet ekā śrutiḥ tasmādikalpaḥ
syāt || 13 ||>

prāk pratihārāc catukṣaraṃ śiṣṭvā tat sarvatra prativīkṣeta || 2.9.14 ||
<2.9.14 prāk pratihārāccatvāryyakṣarāṇi śiṣṭvā taccaturakṣaraṃ prativīkṣeta
sarvagrahaṇasya prayojanaṃ sammīlanavidhāvevoktam || 14 ||>

stutvā varaṃ codayet || 2.9.15 ||
<2.9.15 stutvā rathantareṇa yajamānaṃ varaṃ prati prerayet || 15 ||>

tasyāpṛṣṭhasya sato nivarteran dharmāḥ || 2.9.16 ||

<2.9.16 tasya rathantarasya apṛṣṭhasya sataḥ nivartteran dharmāḥ vyāhṛtyṛgvācā-
dayo dharmāḥ sarve nivartteran ato'sya grahaṇaṃ kimarthamiti cet ucyate
tasyeti tasyaiva na bṛhadvāmadevyayostu punarapi rathantaraṃ pṛṣṭhayoḥ sato
nivartterandharmāḥ tathā sata iti pṛṣṭhagatasya tu rathantarasya guṇabhūtasyāpi
sato naiva nivartterandharmāḥ tathā bṛhataḥ || 16 ||>

sahastobhair iti gautamaḥ || 2.9.17 ||
<2.9.17 saha stobhairdharmmā nivarttarannityevaṃ gautama ācāryo manyate nanu
sarve evāśeṣeṇa dharmā nivṛttāḥ kutastobhanivṛttiryena gautamasto-
bhānnivarttayatīti ucyate, vakṣyati stobhā evānviyuriti dhānañjapyaḥ
iti uktaṃ paramatamanumatamapratiṣiddhamiti tena gautamasyāniṣpṛṣṭā eva
stobhakriyāḥ || 17 ||>

stobhā evānviyur iti dhānañjapyaḥ || 2.9.18 ||
<2.9.18 sarve'nye dharmāḥ apṛṣṭhasya nivartteran stobhā eva kevalā anvi-
yurityevaṃ dhānañjapyo manyate || 18 ||>

agniṣṭomasāmasandhisāmnor evāpṛṣṭhaṃ stobhed iti śāṇḍilyaḥ || 2.9.19 ||

<2.9.19 agniṣṭomasāma vā yadā syāt sandhisāma vā tadā apṛṣṭhamapi
stobhet evaṃ śāṇḍilya āha || 19 ||>

sarvatrāsvastotrīyaṃ na stobhed iti sthaviro gautamaḥ || 2.9.20 ||

<2.9.20 sarvatra pṛṣṭhagatañcānyat sthānagatañcāsvastotrīyaṃ na stobhediti
sthaviro gautama āha || 20 ||>

iti dvitīyasya navamī kaṇḍikā |

atha daśamī kaṇḍikā |

vāmadevyena stoṣyamāṇaḥ prāk stomayogād gāvo aśvā ajā vayo vrīhayo yavā iti manasā dhyāyet || 2.10.1 ||

<2.10.1 bṛhadrathantarayoḥ sāmānyaviśeṣadharmāścoktāḥ sāmprataṃ vāmadevya-
dharmā vivakṣitāḥ tānvivakṣurāha | vāmadevyena stoṣyamāṇa iti vāma-
devyena sāmnā stoṣyamāṇaḥ stotumichan pūrvaṃ stomayogāt gāvo aśvā
ajā ityetadādi manasā dhyāyet anyo'nyadharma uktaḥ yathākulīputrā-
niti, atha visamāsaḥ kimarthamiti cet go'śvājāvivrīhiyavān
manasā dhyāyet ityevaṃ vaktavyamāsīt ucyate yadyevamavakṣyat tadā
gavādīnāṃ dravyāṇaṃ dhyānamabhaviṣyat tadevaṃ mābhūdityata āha ācāryo
gāvo aśvā ityetadādi tena kiṃ gāvo aśva ityetadādi mantraṃ
manasā dhyāyediti || 1 ||>

brahmasāmni yaḥ kāmo yajamānasya syāt sa sidhyatv iti dhyāyann upāsīta || 2.10.2 ||
<2.10.2 brahmasāmni stūyamāne yaḥ kāmo yajamānasya bhavet sa sidhyatvityevaṃ
dhyāyan yajamāna upāsīta atra sandehaḥ kiṃ kratukāmasya dhyānaṃ uta-
yathākāmyaṃ kāmasya dhyānamiti ucyate, kratukāmasya dhyānaṃ na yathā-
kāmyaṃ kathametadgamyata iti cet ucyate, uddeśanirdeśābhyāṃ yaḥ sa
iti yaḥ kratukāmasta dhyāyediti anyathā hi brahmasāmni yajamānaḥ
kāmaṃ dhyāyedityevamavakṣyatsūtram || 2 ||>

tathetara udgāyan || 2.10.3 ||
<2.10.3 tathā itara udgātā yajamānasya kāmaḥ sidhyatvityevaṃ dhyāyannu-
dgāyet || 3 ||>

ārbhaveṇa stutvā puroḍāśād ekaikaṃ piṇḍaṃ trīṃs trīn vāparayā dvārā havirdhānaṃ prapadyādhastāt svasya camasasya kuryur yadāsannaḥ syād atra pitaro mādayadhvaṃ yathābhāgam āvṛṣāyadhvam iti || 2.10.4 ||

<2.10.4 ārbhavena pavamānena stutvā tārttīyasavanikātpuroḍāśāt eka-
deśaṃ gṛhītvā ekaikaṃ piṇḍantrīṃstrīnvā aparayā dvārā paścimayā
dvārā havirddhānaṃ praviśya adhastātsvasya camamasya samīpe darbheṣu piṇḍā-
nnidadhyuḥ yasmin kāle āsāditaḥ syāt havirddhāne camasaḥ piṇḍā-
nnidhāya japeyuḥ atra pitaromādadhvaṃ yathā bhāgamāvṛṣāyadhvamiti || 4 ||>

tam āhriyamāṇaṃ pratimantrayerann amīmadanta pitaro yathābhāgam āvṛṣāyiṣateti || 2.10.5 ||

<2.10.5 taṃ camasaṃ bhakṣārthamāhriyamāṇaṃ pratimantrayerannamīmadanta pitara
ityanena || 5 ||>

somyam āhṛtam udgātāvekṣetāyur me prāṇa iti || 2.10.6 ||
<2.10.6 somyaṃ carumāhṛtaṃ udgātāvekṣeta āyurme prāṇa ityetadādinā yajuṣā
sādhyānāṃ vai devānāṃ satramāsīnānāmityetadādi brāhmaṇaṃ somya-
syāvekṣaṇaṃ darśayati udgātṛgrahaṇaṃ ācāryaśailī sarveṣāṃ karmaṇi prakṛte
avaśyamudgātṛgrahaṇaṃ karoti || 6 ||>

punar asmāsu dadhmasīty antaḥ || 2.10.7 ||

<2.10.7 asya somyāvekṣaṇayajuṣaḥ punarasmāsu dadhmasītyeṣo'ntaḥ atrocyate
uttarādiḥ pūrvāntalakṣaṇamiti evaṃ vijñāyamāne mantrasyānte tat
kimidaṃ vijñāpanaṃ kriyata iti ucyate vakṣyati taṃ daśame'hanyabhyasyeyu-
riti tatraitāvanmantrābhyāsapradarśanārthamiti || 7 ||>

taṃ daśame 'hany abhyasyeyuḥ || 2.10.8 ||
<2.10.8 tamavekṣaṇamantrasyāntaṃ daśame'hani dvirbrūyuḥ || 8 ||>

yan me yamam ity eke || 2.10.9 ||
<2.10.9 āyurme prāṇa ityetasya prāṇamantrasya sthāne yanme yamamityetameke
ācāryyā manyante || 9 ||>

pūrveṇa tv evāvekṣeta || 2.10.10 ||
<2.10.10 tuśabdo vyāvṛttyarthaḥ yadetat pūrvoktamavekṣaṇamantraṃ tenaivāvekṣeta na dvitīyena || 10 ||>

tasminn aṅguṣṭhānāmike avadhāyākṣiṇī vimārjīta yenā hy ājim iti || 2.10.11 ||

<2.10.11 tasminnuttaradhṛte somye carau aṅguṣṭhañca anāmikāṅguliñcāvadhāya
akṣiṇī vimṛśet yenāhyājimityetadādinā yajuṣā tasmin grahaṇaṃ
yadi pūrveṇa yadyuttareṇāvekṣeta kuryādevaitat || 11 ||>

evam itarau kuryātām || 2.10.12 ||
<2.10.12 evamanena vidhinā itarā praṣṭī kuryātām || 12 ||>

pratihartā paścāt || 2.10.13 ||
<2.10.13 eṣa kramaḥ prastotā pūrvaḥ paścāt pratiharttā || 13 ||>

tam uttareṇa pratihartāraṃ hareyuḥ || 2.10.14 ||
<2.10.14 tamavekṣitaṃ somyaṃ pratihartturuttareṇa hṛtvā paścimayā dvārā niṣkrāma-
yeyuḥ yadi vā brāhmaṇoktena vidhinā prāśnīyāt dakṣiṇā sadaso
gatvaitaṃ somyātiśeṣaṃ prāśnīyāditi || 14 ||>

yajñāyajñīyasya hiṃkāraṃ prati patnīm udgātekṣeta || 2.10.15 ||

<2.10.15 patnī codgātāram īkṣeta || 15 ||>

nidhanaṃ prati patnī dakṣiṇam ūrum abhiṣiñcet || 2.10.16 ||

<2.10.16 nidhane ucyamāne patnī pātre'ñjalībhiradbhiḥ svaṃ dakṣiṇamūrumabhi-
ṣiñcet tat dakṣiṇānūrūnabhiṣiñcanta iti hi brāhmaṇam || 16 ||>

tṛtīyāyāṃ stotrīyāyāṃ prastutāyāṃ sarvaṃ tad udakaṃ ninayet || 2.10.17 ||

<2.10.17 tṛtīyāyāṃ stotrīyāyāṃ prastutāyāṃ patnī svasminnūrau sarvantadu-
dakaṃ ninayet sarvaśabdo niravaśeṣavācī utpattistotrīyāyāṃ karma-
stotrīyāyāṃ prastutāyāmiti vivadante tṛtīyāśabdena karmastotrīyā-
yāṃ nyāyyataram || 17 ||>

uttamāyāṃ stotrīyāyāṃ bhuvadvājāyibhuvadvājeṣv ity abhyasyennāmiti ca nidhanam anuṣṭubham uttamām akṣareṇāntata iti hy āheti || 2.10.18 ||

<2.10.18 stotrasyottamāyāṃ stotrīyāyāṃ bhuvadvājāyi bhuvadvājeṣviti eva-
mabhyāsaṃ kuryāt asya caturakṣarasyābhyāse sati nāmiti ca nidhanaṃ kuryāt
yasmādevaṃ brāhmaṇam anuṣṭubhamuttamāṃ sampādayatīti akṣareṇāntataḥ
pratiṣṭhāpyamiti ca || 18 ||>

anabhyāsaṃ tv ācāryā nidhanaṃ ca yathāmnāyaṃ śāṇḍilyaḥ || 2.10.19 ||

<2.10.19 anabhyāsamevācāryā manyante caturakṣarasya nidhanañca yathāmnāyameva
kuryurityevaṃ śāṇḍilya ācāryo manyate anabhyāsañceti caśabdaḥ tu-
śabdo hetvarthaḥ ko hetuḥ yasmātpakṣopanyāsabrāhmaṇamevedaṃ prakaraṇādito
vā iti hi || 19 ||>

tad yadānuśaṃsan hotāpohiṣṭhīyā brūyāt tadainam anvālabherann apāvṛṇvānāḥ || 2.10.20 ||

<2.10.20 tadyajñāyajñīyaṃ yadā yasmin kāle anuśaṃsan hotāpohiṣṭhīyā
ṛcā brūyāt tadā tasmin kāle enaṃ hotāraṃ anvālabheran spṛśeyuḥ
apāvṛṇvānāḥ prāvaraṇānyapāsyamānāḥ apāvṛṇvānā iti sarveṣāṃ pūrvaṃ
prāvṛtānāṃ kriyāṃ darśayati uktaṃ prāvṛtenodgeyamiti vaiśvānareṇā-
nabhidāhāyeti tat sūtrakāraḥ sarveṣāṃ prāvaraṇaṃ darśayati hetusama-
tvāt kiṃ hetusamatvam anabhidāhaḥ || 20 ||>

anyatsthānagatasya nivarteran dharmāḥ || 2.10.21 ||
<2.10.21 yajñāyajñīyasyāgniṣṭomasāmno'nyasthāne prayujyamānasya sarve dharmā
nivartteran || 21 ||>

yad anyad agniṣṭomasāma syāt tasya syuḥ || 2.10.22 ||
<2.10.22 yadanyadagniṣṭomasāma bhavet tasya dharmā bhaveyuḥ || 22 ||>

ahiṃkāre tu pratihāravelāyāṃ patnīm udgātekṣeta || 2.10.23 ||
<2.10.23 ahiṅkāretvagniṣṭomasāmni pratihāravelāyāṃ patnīmudgātā īkṣeta 
patnī codgātāram || 23 ||>

anubrāhmaṇam ārcikān saṃnāmān sarvatra kuryād apy anyasmin sāmni || 2.10.24 ||

<2.10.24 ye brāhmaṇe ṛcaṃ sāmni pratisannāmā uktāḥ evaṃ kṛtvodgeyaṃ paprī-
mvayamiti suśaṃsiṣamiti caitān sarveṣvagniṣṭomasāmasu darśayati sarva-
grahaṇaṃ pavamānagate'pi yajñāyajñīye bhavati na kevalaṃ yajñāyajñīye
apyanyasmin rathantare'pi atha sāmnīti kimarthaṃ ucyate yadā ratha-
ntareṣvṛkṣu anyatpṛṣṭhaṃ kriyate tattadāpi asyuṣa iti susṭuṣa iti vā
sannāmayet || 24 ||>

iti dvitīyasya daśamī kaṇḍikā |


atha ekādaśī kaṇḍikā |

tṛtīyasavane sarveṣu stotreṣu samāpteṣu bhakṣayitvā stomaṃ vimuñceyur ṛtasya tveti || 2.11.1 ||

<2.11.1 tṛtīyasavane sarveṣu stotreṣu samāpteṣu bhakṣayitvā camasaṃ stoma-
vimocanaṃ kuryuḥ ṛtasya tvetyanena yajuṣā, natu tat kimidaṃ tṛtīyasavana-
grahaṇaṃ yadā sarveṣu stotreṣu samāpteṣvityuktam ucyate idantāvadyajurupari
sandhibhakṣātmamāmnātaṃ tatra vimocanaṃ yajuṣā tasminneva krame prāpnoti
ataḥ tṛtīyasavanagrahaṇaṃ tāvatkrayate kathaṃ na kevalamupari sandhibhakṣāt
stomavimocanaṃ syāt yasyāṃ yasyāṃ saṃsthāyāṃ kratuḥ samāpyate tasyā-
ntasyāṃ saṃsthāyāṃ syāditi atha sarvagrahaṇaṃ kimarthamiti cet stotre-
ṣviti bahuvacanasāmarthyātsiddhe sarvatve idamucyate idaṃ stomavimo-
canaṃ kratvantastotre dṛṣṭaṃ pratistotrañca stomayojanaṃ bhavati yuktasya ca
vimocanaṃ bhavatyeva tasya ca yuktasya stomasya yasmin kāle vimo-
canamityeṣa saṃśayaḥ ataḥ sarvagrahaṇaṃ karotyācāryaḥ kathaṃ pūrveṣvapi
stotreṣu ekaikasmin stotre bhakṣayitvā stomaṃ vimuñceyuḥ atra tu tṛtīya-
savane kathamiti || 1 ||>

dakṣiṇaiḥ pāṇibhiḥ kuśāḥ saṃlobhayeyuḥ || 2.11.2 ||
<2.11.2 saṃlobhanaṃ ekatrīkaraṇaṃ kuryuḥ || 2 ||>

yajamānavācanād anantaram atra vā yajamānaṃ vācayet taṃ tavemā jyotiṣety asāv anumātanu hi jyotiṣeti yathājyeṣṭhaṃ putrāṇāṃ nāmāni gṛhṇīyāt || 2.11.3 ||

<2.11.3 yajamānavācanādanantaraṃ yadetat stutasya stutamasīti yajamāna-
vācanaṃ etasmādanantaraṃ etat karma kuryāt tadvakṣyate atra vā asmin
kāle kuśānāṃ saṃlobhanaṃ kṛtvā kuryuḥ iti vikalpaḥ tantave mā jyo-
tiṣetyuktvā asāvanumātanuhi jyotiṣeti yathājyeṣṭhaṃ putrāṇaṃ
nāmāni gṛhṇīyāt asāviti sarvanāmasthāne nāma gṛhṇīyāt yo yo
jyeṣṭho yathājyeṣṭhaṃ prayogastu tantave mā jyotiṣā yajñadatta anu-
mātanuhi viṣṇumitra anumātanuhi somabhūte anumātanuhi jyotiṣā
apare pratyekaṃ purastājjapopariṣṭājjapau kurvanti || 3 ||>

janiṣyamāṇā ity ajāteṣu || 2.11.4 ||
<2.11.4 ajāteṣu putreṣu janiṣyamāṇa iti sarvanāmasthāne kuryāt prayogastu
tantave mā jyotiṣā janiṣyamāṇa anumātanuta jyotiṣā ajāta-
putrasyaiṣa kalpaḥ apare bruvate jātaputro'pi putrāṇāṃ nāmāni gṛhītvā
janiṣyamāṇa iti gṛhṇīyāt āśīryogatvāt janiṣyamāṇa itya-
jāteṣviti pratipattiriyamiti || 4 ||>

jāteṣv ajāteṣu ca putrā ity eva satreṣu || 2.11.5 ||

<2.11.5 jāteṣu ajāteṣu ca putreṣu satreṣu putrā ityevaṃ nāmagrahaṇaṃ prayogaḥ
tantave mā jyotiṣā putrā anumātanuta jyotiṣā yadyekaḥ kuryāt
tathāpi bahuvacanaṃ kuryyāt no'haṃ kuryyāt || 5 ||>

vaṣaṭkṛte hāriyojanasya yathetam aparayā dvārā niṣkrāmanto japeyuḥ somehīti || 2.11.6 ||

<2.11.6 vaṣaṭkṛte hāriyojanasya haviṣaḥ hāriyojanasyetyavayavalakṣaṇā
ṣaṣṭhī yathetaṃ yathāgatamityarthaḥ dakṣiṇenaudumbaryyā gatvā paścimayā dvārā
niṣkrāmanto japeyuḥ some hītyetadādi yajuḥ athāparayā dvāreti
kimarthaṃ yadā yathetamityukte siddhamevaitat te hi samastopasthānaṃ kṛtvā
aparayaiva dvārā praviṣṭāḥ atrocyate visaṃsthite savane pūrvayā dvārā
sañcara ityuktaṃ na cātra savanaṃ santiṣṭhate tadyadyaparayeti na brūyāt
visaṃsthite sañcareṇa nirgamaṇaṃ syāt evaṃ mābhūdityata āha aparayeti
yathetamiti cokte te piṇḍaṃ pitṛyajñaṃ kṛtvā pūrvayā dvārā praviṣṭāḥ
tatraiṣo'pi sañcaro gamyetāparayetyanucyamāne || 6 ||>

subhūr asīty ādityam upatiṣṭheran || 2.11.7 ||
<2.11.7 subhūrasītyanena yajuṣā ādityamupatiṣṭheran || 7 ||>

astamitaś ced gārhapatyam || 2.11.8 ||

<2.11.8 yadyastamitaḥ syādādityaḥ tato'nena yajuṣā gārhapatyamupatiṣṭheran
ko'sya viṣayaḥ ṣoḍaśīvājapeyau anyasmiṃśca kālātikrame || 8 ||>

āgnīdhrīye dve āhutī juhuyur apāṃ puṣpam iti pūrvāṃ svāhākāraṇottarām || 2.11.9 ||

<2.11.9 āgnīdhrīye'gnau juhuyurgatyānupūrveṇa apāṃ puṣyamityanena
yajuṣā pūrvāmāhutiṃ juhuyāt svāhākāreṇottarāṃ athāhutī iti
dvivacanena dvitve siddhe kimidaṃ saṃkhyāgrahaṇaṃ dve iti ucyate niya-
mārtham ekaṃ anena hiraṇyamalpīyo bhogādāgacchedaudumbaryāmāśleṣa-
yedāgnīdhrīye vā juhuyāditi tasya hiraṇyasyāyaṃ homakālaḥ yāsau
dvitīyā āhutistasyāmeva hiraṇyaṃ prakṣipya juhuyāditi || 9 ||>

hāriyojanyo nāma dhānā droṇakalaśe bhavanti tāsām udgātā prathama ādadānaḥ samupahūtā bhakṣayiṣyāma iti brūyāt || 2.11.10 ||
<2.11.10 hāriyojanya iti saṃjñā dhānānāṃ droṇakalaśe tāḥ sthāpitā
bhavantyadhvaryubhiḥ somamiśrāḥ tāsāṃ dhānānāmavayavamudgātā ādadānaḥ
samupahūtā bhakṣayiṣyāma iti brūyāt ādānaṃ grahaṇam || 10 ||>

tathetarau || 2.11.11 ||

<2.11.11 tathetarau yathodgātā kuryyāt tenaiva vidhinetarau praṣṭī kuryyā-
tām || 11 ||>

unnetary upahavam iṣṭvā hāriyojanasya ta iti tirohyasyety atirātre yathādhītaṃ vā sarvatra dvir upaghrāya paścād āhavanīyasyāntaḥparidhi nivapeyuḥ || 2.11.12 ||

<2.11.12 unnetari ityadhikaraṇasaptamī upahavamiṣṭvā upahavaṃ yācitvā
hāriyojanasya ta ityetena yajuṣā yadvakṣyate tat kuryuḥ tirohyasye-
tyatirātre etadadhikaṃ kuryyuḥ yathādhītaṃ vā sarvatra atirātre cānatirātre
ca dvirupaghrāya āhavanīyasya paścime pradeśe paridhīnāmabhyantarato niva-
peyuḥ nāgnau || 12 ||>

anuprahṛteṣu bhasmānte || 2.11.13 ||
<2.11.13 yadi paridhayaḥ anuprakṛtāḥ prakṣiptā agnau bhavanti tadā bhasmānte samīpe nirvapeyuḥ || 13 ||>

apa upaspṛśyāṣṭāv aṣṭau śakalāny āhavanīye prahareyur devakṛtasyety etatprabhṛtibhir ikārāntaiḥ || 2.11.14 ||
<2.11.14 upadhānāt anantaraṃ apaḥ spṛṣṭvā ekaikaḥ aṣṭau aṣṭau śakalāni
āhavanīye prakṣipeyuḥ devakṛtasyetyetatprabhṛtibhirmantraiḥ ikārāntairiti
mantrāntajñāpanārtham || 14 ||>

sakṛd eva sarvāṇy uttameneti śaucivṛkṣiḥ || 2.11.15 ||
<2.11.15 sarvān mantrānuktvā sakṛdeva sarvāṇi sakalāni uttamena mantreṇa
prakṣipeyuriti śaucivṛkṣirācārya āha || 15 ||>

apsu ṣomā nāma camasāś cātvāladeśe 'dbhiḥ pūrṇās teṣu haritāni tṛṇāni prāstāni bhavanti || 2.11.16 ||

<2.11.16 apsu ṣomā iti saṃjñā te apsu ṣomāścamasāścātvālasannikṛṣṭe deśe
adbhiḥ pūrṇā sthāpitā bhavanti teṣu haritāni tṛṇāni prāstāni
bhavantyadhvaryubhiḥ || 16 ||>

te svaṃ camasaṃ paryupaviśyāpsu dhautety avamṛśya japeyuḥ || 2.11.17 ||
<2.11.17 te udgātāraḥ svakīyacamasasannidhāvupaviśya dakṣiṇena pāṇinā
spṛṣṭvā apsu dhautetyetadādi yajurjapeyuḥ || 17 ||>

madhumantam iti pāṇīn upajighreran || 2.11.18 ||
<2.11.18 madhumantamityanena yajuṣā pāṇīnupajigheran || 18 ||>

śam adbhya ity udañcaṃ camasaṃ ninayeyuḥ || 2.11.19 ||

<2.11.19 śamadbhya ityanena yajuṣā udaṅmukhaṃ camasaṃ kṛtvā tatsthā āpaḥ
nīcaiḥ camasaiḥ bhūmau ninayeyuḥ || 19 ||>

kāmety abhyātmam āvartayeyuḥ || 2.11.20 ||
<2.11.20 kāmetyanena yajuṣā abhimukhamātmanaḥ camasasāvarttayeyuḥ || 20 ||>

ūrg ity uraḥsu pāṇīn nidadhīran || 2.11.21 ||
<2.11.21 ūrgityanena yajuṣā uraḥsu pāṇīnnidadhīran nidhānaṃ sthāpanam || 21 ||>

prāṇasometi mukhyān prāṇān abhimṛśeran || 2.11.22 ||
<2.11.22 prāṇasometyanena yajuṣā mukhyān prāṇānabhimṛśeran mukhe bhavā
mukhyāḥ prāṇa indriyāṇi akṣiṇī nāsike karṇāviti || 22 ||>

āgnīdhrīyaṃ gatvā dadhibhakṣaṃ bhakṣyeyur asamupahūya dadhikrāvṇa iti || 2.11.23 ||
<2.11.23 āgnīdhrīyapariśritaṃ gatvā dadhibhakṣaṃ bhakṣayeyurasamupahūya dadhi-
krāvṇa iti anayā ṛcā asamupahūyeti samupahvānapūrvakāḥ sarve bhakṣā
vihitāḥ tadiha bhūyastvaṃ gṛhītvā pravartteta tasya pratiṣedhaḥ asamupa-
hūyeti || 23 ||>

iti dvitīyasya ekādaśī kaṇḍikā |



atha dvādaśī kaṇḍikā |

agniṣ ṭapatīty avabhṛthasāma || 2.12.1 ||
<2.12.1 agniṣṭapatīti stobhaliṅgena avabhṛthasāmādeśaḥ ukto grahaṇena
ceti || 1 ||>

tasyāvṛd yathā prathamasya pravargyasāmnaḥ || 2.12.2 ||
<2.12.2 tasyāvabhṛthasāmna āvṛdvidhiḥ yathā prathamasya pravargyasya sāmnaḥ yena
prakāreṇetyarthaḥ prathamaṃ pravargyasāma tyagnāyirityetat atha tasyeti
kimarthamiti cet ucyate avabhṛthasāmāntarāṇyupadekṣyante abhiṣecanī-
yāśca trirātrayoḥ tadarthaṃ tasya grahaṇam || 2 ||>

sarva ṛtvijo nidhanam upeyuḥ || 2.12.3 ||
<2.12.3 tasyāvabhṛthasāmnaḥ sarva ṛtvijo nidhanaṃ brūyuḥ sarvagrahaṇaṃ yathā pratha-
masya pravargyasāmnaḥ ityuktaṃ tasmiṃśca gharmopayuktānāṃ nidhanopapattiḥ tan-
mābhūdataḥ sarvagrahaṇaṃ kathamiha sarveṣāmṛtvijānnidhanopapattiḥ syā-
diti || 3 ||>

iṣṭāhotrīyam abhiṣecanīye || 2.12.4 ||

<2.12.4 abhiṣecanīye kratau iṣṭāhotrīyamavabhṛthasāma syāt || 4 ||>

samasyeti vā || 2.12.5 ||
<2.12.5 samasyeti vāvabhṛthasāma syādityabhiṣecanīye iṣṭāhotrīyaṃ veti vikalpayati || 5 ||>

aśvatrirātre nānāvabhṛthāny ahāni || 2.12.6 ||
uktamahīneṣu dadhibhakṣāntānyahāni prāgudayanīyādatirātrā-
diti ca ayamaśvatrirātre viśeṣaḥ nānāvaṭathānyahānīti nānā
pṛthagityarthaḥ || 6 ||

teṣāṃ prathamasya sanād agra ity avabhṛthasāma || 2.12.7 ||

teṣāmāśvamedhikānāmahāṃ prathamasyāhaḥ sanādana ityetadavaṭatha-
sāma syāt avasṭayasāmagrahaṇaṃ tatra sāmamātraṃ na kṛtso'vabhṛtha-
iti || 7 ||

yad vā uviśyatir iti dvitīyasya tyagnāyir iti vā || 2.12.8 ||
yadā uviṣyatirityetat sāma dvitīyasyāho'vaṭayamāmeti
prakṛtaṃ tyagnāyiriti vā vikalpaḥ tṛtīyasya siddhaṃ prākṛtam || 8||

avabhṛthe 'ṣṭau| saṃsthitāyām avabhṛtha nicumpuṇa nicerur asi nicumpuṇāva devair devakṛtam eno yāsiṣam ava martyair martyakṛtaṃ pururāvṇo deva riṣas pāhīty apa upaspṛśya trir abhyukṣeran || 2.12.9 ||

vaṭatheṣṭā samāptāyāṃ avabhṛthanicuṃ puṇetyetadādinā yajuṣā yā-
sāvabhṛtheṣṭiṃ kurvanti tāḥ smṛṭṭā lāvā nirabhyuceran kriyābhyāse
sakṛnmantra ityuktam || 8 ||

ādityam upatiṣṭherann ud v ayaṃ tamasas pari jyotiḥ paśyanta uttaraṃ svaḥ paśyanta uttararaṃ devaṃ devatrā sūryam aganma jyotir uttamam iti || 2.12.10 ||
<2.12.10 abhyukṣaṇānantaraṃ ādityamupatiṣṭheran udvayantamamasparītyetadā-
dinā mantreṇa || 10 ||>

astamitaś ced āhavanīyam || 2.12.11 ||
<2.12.11 yadyastamita ādityaḥ syāt tadāhavanīyamupatiṣṭheran udvayantama-
sasparītyetayarcā viśeṣa uktaḥ prāgeva prastamitaścedgārhapatyamitye-
tasmin || 11 ||>

tasmin samidha ādadhyur edho 'sy edhiṣīmahīti prathamāṃ samid asi samedhiṣīmahīti dvitīyāṃ yad enaś cakṛmā vayaṃ yad vānyakṛtam ārimānayā samidhā vayaṃ sarvaṃ tad apamṛjya ha iti tṛtīyām || 2.12.12 ||
<2.12.12 tasminnāhavanīye sarve samidha ādadhyuḥ ādhānaṃ prakṣepaḥ edhosyedhi-
ṣīmahītyetadādibhiryathoddiṣṭairmantraiḥ atha tasminniti kimarthamiti cet
yadāstamitaścedāhavanīyamityadhikṛta evāhavanīyaḥ atrocyate upa-
sthite cānupasthite ca tasminsamidha ādadhyureva anyathā tasyopasthāne
sati samidādhānaṃ syāt || 12 ||>

tam evopatiṣṭherann apo adyānvacāriṣaṃ rasena samaganmahi payasvān agna āgamantaṃ mā saṃsṛja varcaseti || 2.12.13 ||
tamevāhavanīyamupatiṣṭheran apo tradyānvacāriṣamityetadādinā
mantreṇa apaśabdena somamupacarati somamiṭṭā bhakṣayanti tameveti
prakṛtāvadhāraṇam śrādityasya samupasthānamuktam ataḥ tamevāhavanīya-
mityavadhārayanti || 13 ||

prāg udayanīyād atirātrād apsu ṣomāntam ahaḥ satreṣu || 2.12.14 ||
satreṣu udayanīyādatirātrātpūrvāṇi yānyahāni teṣu dadhibhakṣādi-
karmaśeṣo na bhavati || 14 ||

dadhibhakṣāntam ahīneṣu || 2.12.15 ||

ahoneṣu dadhibhakṣāntānyahāni bhavanti prāgudayanīyādati-
rājāditi varttate || 15 ||

yāvanty ahāni rājānaṃ bhakṣayeyus tāvat svabrāhmaṇyocchiṣṭaṃ na dadyur adbhir vā prokṣya dadyuḥ || 2.12.16 ||
yāvanyahāni rājānaṃ tomaṃ bhattayeyuḥ ṛtvijastāvat svabrājña-
ṇayocchiṣṭaṃ na dadyuḥ adbhirvā procya chādanaṃ kṛtvā dadyuḥ kimidam
ucyate, śrutyantareṣu dṛṣṭaṃ rājanya vaiśyayāḥ somabhakṣābhāvo bhataviśeṣā-
mnānāditi evaṃ vidhiṃ sūtrakāraḥ prakārāntareṇa darśayāmāsa || 16 ||

tad eṣa ślokaḥ somam etat pibata yat kiṃcāśṇīta brāhmaṇā mā brāhmaṇāyocchiṣṭaṃ dātam āyāt somam asomapa iti || 2.12.17 ||
tadeṣa śloka iti etamevārthamanuvadati somametat pivatetyetadā-
dinā ślokena || 17 ||

evaṃ parikramaṃ sarvakratuṣu vidyāt sarvakratuṣu vidyāt || 2.12.18 ||

yo'yaṃ mantravidhiścādigrahaṇenetyetadādividhiḥ parikrānta evaṃ
sarvakratuṣu jānīyāt, nanu uktaḥ sarvakratvadhikāra iti tat kimidaṃ puna-
rucyate sarvakratuṣu vidyāditi uccate antaprajñāpanārthaṃ kathaṃ atha
vidhyavyapadeśe sarvakratvadhikāra iti etadādividherayamanta iti evaṃ
sarvakratuṣu vidyāditi apara āha, sarvakratoradhikāraḥ sarvakratvadhikāra
iti sarvakratuḥ jyotiṣṭomaḥ kutaḥ śruteḥ eṣa vā prathamo yajñānāmi
tyukāha yathā vā idamagnerjātādamayo vijñayanta evametasmādadhyanye
yajñā vihviyanta ityuktvāi yo hi tridṛdanyaṃ yajñakratumāpadyate sa tandī-
payatotyetadāyukkāi etadyadāhureko yajña ityetaddhi sarve jyotiṣṭomā
bhavantīti etadvidhānamāpadyamānāḥ sarve jyotiṣṭomā bhavantīti
sarvakratuṣu jyotiṣṭomaḥ tadādāveva sarvakratvadhikāra iti jyotiṣṭomā-
dhikāraḥ teṣāṃ punaruktadoṣo nāsti evaṃ jyotiṭomavidhiṃ sarvakratuṣu
vidyāt adhikavidheśca pratyāhāraṃ kuryāt || 18 ||
iti dvitīyasya dvādaśī kaṇḍikā |
iti dvitīyaḥ prapāṭhakaḥ samāptaḥ |
