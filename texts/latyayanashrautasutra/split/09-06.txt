trirātrāṇāṃ prathame 'hani vaṣaṭkāribhyo dadyāt grāvastute ca || 9.6.1 ||
chandogebhya uttame || 9.6.2 ||
madhyama itarebhyaḥ || 9.6.3 ||
śatam ekaikasmai madhyataḥ kāribhyo dadyāt || 9.6.4 ||
pañcāśatam ardhinībhyaḥ || 9.6.5 ||
tṛtīyinīnāṃ viṃśatiṃ potre tathā neṣṭre || 9.6.6 ||
triṃśatam itarābhyām āgnīdhrāya ca pādinīnām || 9.6.7 ||
navonnetre daśetarābhyām || 9.6.8 ||
anvahaṃ tūnnetre samaṃ dadyāt || 9.6.9 ||
daśa sadasyāya prathame 'hani saptatiṃ dvitīye viṃśatiṃ tṛtīye || 9.6.10 ||
daśa daśārṣeyapravādibhyo ya uktā brāhmaṇena || 9.6.11 ||
anūcānā pūrvayor ahnor ananūcāna uttame || 9.6.12 ||
daśaśataṃ śiṣyante tā ṛtvigabhyo dadyāt prasarpakebhyo vā || 9.6.13 ||
sahasratamīṃ madhyame 'hani brahmaṇa āgnīdhrāya ca || 9.6.14 ||
śuklaṃ kṛṣṇaṃ rohitam ity asyā rūpāṇi || 9.6.15 ||
daśakalā brahmaṇe pañcāgnīdhrāyaikā mamety apākurvīta || 9.6.16 ||
tām anyayā gavā niṣkrīya dakṣiṇe 'syāḥ karṇe gonāmāni japitvā goṣv api sṛjeta || 9.6.17 ||
jyotiṣṭomavidhir anantarāmnānāt dvādaśāhabhūtasya syāt || 9.6.18 ||
talliṅgadarśanāc ca yathā pṛṣṭhānām || 9.6.19 ||
punarāmnānāccāhīnaikāhādau || 9.6.20 ||
nānā prakaraṇavattu coditānāmānantaryāt sambandho na syād yathopahavyarttapeyayoḥ || 9.6.21 ||
liṅgagrahaṇaṃ cānyārthena yathā ṣaṣṭhe 'hani śakvarīṇām  || 9.6.22 ||
śeṣavidheḥ punarāmnānam || 9.6.23 ||
