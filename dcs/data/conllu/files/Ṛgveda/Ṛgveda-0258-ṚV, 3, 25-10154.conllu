## text: Ṛgveda
## text_id: 450
## chapter: ṚV, 3, 25
## chapter_id: 10154
# text = agne divaḥ sūnur asi pracetās tanā pṛthivyā uta viśvavedāḥ
# sent_id = 590093
# sent_counter = 1
# sent_subcounter = 1
1	agne	agni	NOUN	_	Case=Voc|Gender=Masc|Number=Sing	_	_	_	LemmaId=5705|OccId=4426661|Unsandhied=agne
2	divaḥ	div	NOUN	_	Case=Gen|Gender=Masc|Number=Sing	_	_	_	LemmaId=168377|OccId=4426662|Unsandhied=divaḥ
3	sūnur	sūnu	NOUN	_	Case=Nom|Gender=Masc|Number=Sing	_	_	_	LemmaId=98904|OccId=4426663|Unsandhied=sūnuḥ
4	asi	as	VERB	_	Tense=Pres|Mood=Ind|Person=2|Number=Sing	_	_	_	LemmaId=156122|OccId=4426664|Unsandhied=asi
5	pracetās	pracetas	ADJ	_	Case=Nom|Gender=Masc|Number=Sing	_	_	_	LemmaId=151247|OccId=4426665|Unsandhied=pracetāḥ
6	tanā	tan	NOUN	_	Case=Ins|Gender=Fem|Number=Sing	_	_	_	LemmaId=218819|OccId=4426666|Unsandhied=tanā
7	pṛthivyā	pṛthivī	NOUN	_	Case=Gen|Gender=Fem|Number=Sing	_	_	_	LemmaId=150027|OccId=4426667|Unsandhied=pṛthivyāḥ
8	uta	uta	CONJ	_		_	_	_	LemmaId=55443|OccId=4426668|Unsandhied=uta
9-10	viśvavedāḥ	_	_	_	_	_	_	_	_
9	viśva	viśva	ADJ	_	Case=Cpd	_	_	_	LemmaId=139262|OccId=4426669|Unsandhied=viśva
10	vedāḥ	vedas	NOUN	_	Case=Nom|Gender=Masc|Number=Sing	_	_	_	LemmaId=142561|OccId=4426670|Unsandhied=vedāḥ|Punctuation=fullStop

# text = ṛdhag devāṁ iha yajā cikitvaḥ
# sent_id = 590094
# sent_counter = 1
# sent_subcounter = 2
1	ṛdhag	ṛdhak	ADV	_		_	_	_	LemmaId=38989|OccId=4426671|Unsandhied=ṛdhak
2	devāṁ	deva	NOUN	_	Case=Acc|Gender=Masc|Number=Plur	_	_	_	LemmaId=86559|OccId=4426672|Unsandhied=devāṁ
3	iha	iha	ADV	_		_	_	_	LemmaId=63959|OccId=4426673|Unsandhied=iha
4-5	yajā	_	_	_	_	_	_	_	_
4	yaja	yaj	VERB	_	Tense=Pres|Mood=Imp|Person=2|Number=Sing	_	_	_	LemmaId=157422|OccId=4426674|Unsandhied=yaja
5	ā	ā	ADP	_		_	_	_	LemmaId=213041|OccId=4426675|Unsandhied=ā
6	cikitvaḥ	cit	VERB	_	Case=Voc|Gender=Masc|Number=Sing|Tense=Past|VerbForm=Part	_	_	_	LemmaId=156255|OccId=4426676|Unsandhied=cikitvaḥ|Punctuation=fullStop

# text = agniḥ sanoti vīryāṇi vidvān sanoti vājam amṛtāya bhūṣan
# sent_id = 590095
# sent_counter = 2
# sent_subcounter = 1
1	agniḥ	agni	NOUN	_	Case=Nom|Gender=Masc|Number=Sing	_	_	_	LemmaId=5705|OccId=4426677|Unsandhied=agniḥ
2	sanoti	san	VERB	_	Tense=Pres|Mood=Ind|Person=3|Number=Sing	_	_	_	LemmaId=159636|OccId=4426678|Unsandhied=sanoti
3	vīryāṇi	vīrya	NOUN	_	Case=Acc|Gender=Neut|Number=Plur	_	_	_	LemmaId=142144|OccId=4426679|Unsandhied=vīryāṇi
4	vidvān	vid	VERB	_	Case=Nom|Gender=Masc|Number=Sing|Tense=Past|VerbForm=Part	_	_	_	LemmaId=158058|OccId=4426680|Unsandhied=vidvān|Punctuation=comma
5	sanoti	san	VERB	_	Tense=Pres|Mood=Ind|Person=3|Number=Sing	_	_	_	LemmaId=159636|OccId=4426681|Unsandhied=sanoti
6	vājam	vāja	NOUN	_	Case=Acc|Gender=Masc|Number=Sing	_	_	_	LemmaId=76319|OccId=4426682|Unsandhied=vājam
7	amṛtāya	amṛta	NOUN	_	Case=Dat|Gender=Neut|Number=Sing	_	_	_	LemmaId=31887|OccId=4426683|Unsandhied=amṛtāya
8	bhūṣan	bhūṣ	VERB	_	Case=Nom|Gender=Masc|Number=Sing|Tense=Pres|VerbForm=Part	_	_	_	LemmaId=157418|OccId=4426684|Unsandhied=bhūṣan|Punctuation=fullStop

# text = sa no devāṁ eha vahā purukṣo
# sent_id = 590096
# sent_counter = 2
# sent_subcounter = 2
1	sa	tad	PRON	_	Case=Nom|Gender=Masc|Number=Sing	_	_	_	LemmaId=37875|OccId=4426685|Unsandhied=sa
2	no	mad	PRON	_	Case=Dat|Number=Plur	_	_	_	LemmaId=37879|OccId=4426686|Unsandhied=naḥ
3	devāṁ	deva	NOUN	_	Case=Acc|Gender=Masc|Number=Plur	_	_	_	LemmaId=86559|OccId=4426725|Unsandhied=devāṁ
4-5	eha	_	_	_	_	_	_	_	_
4	ā	ā	ADP	_		_	_	_	LemmaId=213041|OccId=4426726|Unsandhied=ā
5	iha	iha	ADV	_		_	_	_	LemmaId=63959|OccId=4426727|Unsandhied=iha
6	vahā	vah	VERB	_	Tense=Pres|Mood=Imp|Person=2|Number=Sing	_	_	_	LemmaId=157404|OccId=4975444|Unsandhied=vaha
7	purukṣo	purukṣu	ADJ	_	Case=Voc|Gender=Masc|Number=Sing	_	_	_	LemmaId=143992|OccId=4426688|Unsandhied=purukṣo|Punctuation=fullStop

# text = agnir dyāvāpṛthivī viśvajanye ā bhāti devī amṛte amūraḥ
# sent_id = 590097
# sent_counter = 3
# sent_subcounter = 1
1	agnir	agni	NOUN	_	Case=Nom|Gender=Masc|Number=Sing	_	_	_	LemmaId=5705|OccId=4426689|Unsandhied=agniḥ
2	dyāvāpṛthivī	dyāvāpṛthivī	NOUN	_	Case=Acc|Gender=Fem|Number=Dual	_	_	_	LemmaId=90304|OccId=4426690|Unsandhied=dyāvāpṛthivī
3	viśvajanye	viśvajanya	ADJ	_	Case=Acc|Gender=Fem|Number=Dual	_	_	_	LemmaId=138481|OccId=4426691|Unsandhied=viśvajanye
4	ā	ā	ADP	_		_	_	_	LemmaId=213041|OccId=4426730|Unsandhied=ā
5	bhāti	bhā	VERB	_	Tense=Pres|Mood=Ind|Person=3|Number=Sing	_	_	_	LemmaId=157416|OccId=4426692|Unsandhied=bhāti
6	devī	devī	NOUN	_	Case=Acc|Gender=Fem|Number=Dual	_	_	_	LemmaId=87156|OccId=4426693|Unsandhied=devī
7	amṛte	amṛta	ADJ	_	Case=Acc|Gender=Fem|Number=Dual	_	_	_	LemmaId=31884|OccId=4426694|Unsandhied=amṛte
8	amūraḥ	amūra	ADJ	_	Case=Nom|Gender=Masc|Number=Sing	_	_	_	LemmaId=218807|OccId=4426695|Unsandhied=amūraḥ|Punctuation=comma

# text = kṣayan vājaiḥ puruścandro namobhiḥ
# sent_id = 590098
# sent_counter = 3
# sent_subcounter = 2
1	kṣayan	kṣi	VERB	_	Case=Nom|Gender=Masc|Number=Sing|Tense=Pres|VerbForm=Part	_	_	_	LemmaId=156196|OccId=4426696|Unsandhied=kṣayan
2	vājaiḥ	vāja	NOUN	_	Case=Ins|Gender=Masc|Number=Plur	_	_	_	LemmaId=76319|OccId=4426697|Unsandhied=vājaiḥ
3-4	puruścandro	_	_	_	_	_	_	_	_
3	puru	puru	ADJ	_	Case=Cpd	_	_	_	LemmaId=144623|OccId=4426698|Unsandhied=puru|WordSem=75419
4	ścandraḥ	ścandra	ADJ	_	Case=Nom|Gender=Masc|Number=Sing	_	_	_	LemmaId=127509|OccId=4426699|Unsandhied=ścandraḥ|WordSem=68261
5	namobhiḥ	namas	NOUN	_	Case=Ins|Gender=Neut|Number=Plur	_	_	_	LemmaId=44133|OccId=4426700|Unsandhied=namobhiḥ|Punctuation=fullStop

# text = agna indraś ca dāśuṣo duroṇe sutāvato yajñam ihopa yātam
# sent_id = 590099
# sent_counter = 4
# sent_subcounter = 1
1	agna	agni	NOUN	_	Case=Voc|Gender=Masc|Number=Sing	_	_	_	LemmaId=5705|OccId=4426701|Unsandhied=agne
2	indraś	indra	NOUN	_	Case=Nom|Gender=Masc|Number=Sing	_	_	_	LemmaId=63463|OccId=4426702|Unsandhied=indraḥ
3	ca	ca	CONJ	_		_	_	_	LemmaId=157144|OccId=4426703|Unsandhied=ca
4	dāśuṣo	dāś	VERB	_	Case=Gen|Gender=Masc|Number=Sing|Tense=Past|VerbForm=Part	_	_	_	LemmaId=157373|OccId=4426704|Unsandhied=dāśuṣaḥ
5	duroṇe	duroṇa	NOUN	_	Case=Loc|Gender=Neut|Number=Sing	_	_	_	LemmaId=85279|OccId=4426705|Unsandhied=duroṇe
6	sutāvato	sutāvat	ADJ	_	Case=Gen|Gender=Masc|Number=Sing	_	_	_	LemmaId=106608|OccId=4426706|Unsandhied=sutāvataḥ
7	yajñam	yajña	NOUN	_	Case=Acc|Gender=Masc|Number=Sing	_	_	_	LemmaId=72936|OccId=4426707|Unsandhied=yajñam
8-9	ihopa	_	_	_	_	_	_	_	_
8	iha	iha	ADV	_		_	_	_	LemmaId=63959|OccId=4426708|Unsandhied=iha
9	upa	upa	ADP	_		_	_	_	LemmaId=169779|OccId=4426709|Unsandhied=upa
10	yātam	yā	VERB	_	Tense=Pres|Mood=Imp|Person=2|Number=Dual	_	_	_	LemmaId=157263|OccId=4426710|Unsandhied=yātam

# text = amardhantā somapeyāya devā
# sent_id = 590100
# sent_counter = 4
# sent_subcounter = 2
1	amardhantā	amardhat	ADJ	_	Case=Nom|Gender=Masc|Number=Dual	_	_	_	LemmaId=31725|OccId=4426729|Unsandhied=amardhantā
2-3	somapeyāya	_	_	_	_	_	_	_	_
2	soma	soma	NOUN	_	Case=Cpd	_	_	_	LemmaId=100106|OccId=4426711|Unsandhied=soma
3	peyāya	peya	NOUN	_	Case=Dat|Gender=Neut|Number=Sing	_	_	_	LemmaId=150911|OccId=4426712|Unsandhied=peyāya
4	devā	deva	NOUN	_	Case=Voc|Gender=Masc|Number=Dual	_	_	_	LemmaId=86559|OccId=4426713|Unsandhied=devā|Punctuation=fullStop

# text = agne apāṃ sam idhyase duroṇe nityaḥ sūno sahaso jātavedaḥ
# sent_id = 590101
# sent_counter = 5
# sent_subcounter = 1
1	agne	agni	NOUN	_	Case=Voc|Gender=Masc|Number=Sing	_	_	_	LemmaId=5705|OccId=4426714|Unsandhied=agne
2	apāṃ	ap	NOUN	_	Case=Gen|Gender=Fem|Number=Plur	_	_	_	LemmaId=167009|OccId=4426715|Unsandhied=apām
3	sam	sam	ADP	_		_	_	_	LemmaId=171323|OccId=4426716|Unsandhied=sam
4	idhyase	indh	VERB	_	Tense=Pres|Mood=Ind|Voice=Pass|Person=2|Number=Sing	_	_	_	LemmaId=156130|OccId=4426717|Unsandhied=idhyase
5	duroṇe	duroṇa	NOUN	_	Case=Loc|Gender=Neut|Number=Sing	_	_	_	LemmaId=85279|OccId=4426718|Unsandhied=duroṇe
6	nityaḥ	nitya	ADJ	_	Case=Nom|Gender=Masc|Number=Sing	_	_	_	LemmaId=35023|OccId=4426719|Unsandhied=nityaḥ
7	sūno	sūnu	NOUN	_	Case=Voc|Gender=Masc|Number=Sing	_	_	_	LemmaId=98904|OccId=4426720|Unsandhied=sūno
8	sahaso	sahas	NOUN	_	Case=Gen|Gender=Neut|Number=Sing	_	_	_	LemmaId=105710|OccId=4426721|Unsandhied=sahasaḥ
9	jātavedaḥ	jātavedas	NOUN	_	Case=Voc|Gender=Masc|Number=Sing	_	_	_	LemmaId=88590|OccId=4426722|Unsandhied=jātavedaḥ

# text = sadhasthāni mahayamāna ūtī
# sent_id = 590102
# sent_counter = 5
# sent_subcounter = 2
1	sadhasthāni	sadhastha	NOUN	_	Case=Acc|Gender=Neut|Number=Plur	_	_	_	LemmaId=17350|OccId=4426723|Unsandhied=sadhasthāni|WordSem=16326
2	mahayamāna	mahay	VERB	_	Case=Nom|Gender=Masc|Number=Sing|Tense=Pres|VerbForm=Part	_	_	_	LemmaId=214861|OccId=4426728|Unsandhied=mahayamānaḥ|WordSem=86623
3	ūtī	ūti	NOUN	_	Case=Ins|Gender=Fem|Number=Sing	_	_	_	LemmaId=38335|OccId=4426724|Unsandhied=ūtī|Punctuation=fullStop

